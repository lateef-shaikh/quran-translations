<!DOCTYPE html>
<html lang="pl" xml:lang="pl" xmlns="http://www.w3.org/1999/xhtml">
<head>
    <meta charset="utf-8" />
    <link rel="stylesheet" href="translations.css" />
    <!-- Translation taken from Tanzil.net -->
</head>
<body data-language="Polish" data-translator="Józefa Bielawskiego" data-translator-native="Bielawskiego">
    <section>
        <span data-information>Language: Polish</span>
        <span data-information>Translator: Józefa Bielawskiego - Bielawskiego</span>
    </section><section data-sura="1">
<span data-name>سُوۡرَةُ الۡفَاتِحَةِ</span>
<span data-aaya="1">W Imię Boga Miłosiernego i Litościwego!</span>
<span data-aaya="2">Chwała Bogu, Panu światów,</span>
<span data-aaya="3">Miłosiernemu i Litościwemu,</span>
<span data-aaya="4">Królowi Dnia Sądu.</span>
<span data-aaya="5">Oto Ciebie czcimy i Ciebie prosimy o pomoc.</span>
<span data-aaya="6">Prowadź nas drogą prostą</span>
<span data-aaya="7">Drogą tych, których obdarzyłeś dobrodziejstwami; nie zaś tych, na których jesteś zagniewany, i nie tych, którzy błądzą.</span>
</section>
<section data-sura="2">
<span data-name>سُوۡرَةُ البَقَرَةِ</span>
<span data-aaya="1">Alif. Lam. Mim.</span>
<span data-aaya="2">To jest Księga - nie ma, co do tego żadnej wątpliwości - droga prosta dla bogobojnych;</span>
<span data-aaya="3">Dla tych, którzy wierzą w to, co skryte, którzy odprawiają modlitwę i rozdają z tego, w co ich zaopatrzyliśmy;</span>
<span data-aaya="4">I dla tych, którzy wierzą w to, co tobie zesłaliśmy, i w to, co zostało zesłane przed tobą; oni wierzą mocno w życie ostateczne.</span>
<span data-aaya="5">Tacy są na drodze prostej, danej im od ich Pana, i oni będą szczęśliwi.</span>
<span data-aaya="6">Zaprawdę, tym, którzy nie wierzą, jest wszystko jedno, czy ty ich ostrzegasz, czy nie ostrzegasz, oni i tak nie uwierzą.</span>
<span data-aaya="7">Bóg nałożył pieczęć na ich serca i na ich słuch, a na ich oczach położył zasłonę. Dla nich kara będzie straszna.</span>
<span data-aaya="8">Wśród nich są tacy, którzy mówią: "Wierzymy w Boga i w Dzień Ostatni!" Lecz oni wcale nie są wierzącymi.</span>
<span data-aaya="9">Oni usiłują oszukać Boga i tych, którzy wierzą, lecz oszukują tylko siebie samych; oni tego nie pojmują.</span>
<span data-aaya="10">W ich sercach jest choroba, a Bóg jeszcze powiększa ich chorobę. Spotka ich kara bolesna za to, że kłamią.</span>
<span data-aaya="11">A kiedy im mówią: Nie szerzcie zepsucia na ziemi!" oni mówią: "My tworzymy tylko dobro!"</span>
<span data-aaya="12">Czyżby? Zaprawdę oni szerzą zgorszenie i nie są tego świadomi!</span>
<span data-aaya="13">A kiedy im mówią: "Uwierzcie tak, jak wierzą ci ludzie!" oni mówią: "Czyż my mamy wierzyć, jak wierzący. Czyżby? Zaprawdę, to oni są, głupcami, lecz oni nie wiedzą!</span>
<span data-aaya="14">A kiedy spotykają tych, którzy wierzą, mówią: "My wierzymy!" A kiedy są sami ze swoimi szatanami, to mówią: "My przecież jesteśmy z wami. My sobie tylko żartujemy!"</span>
<span data-aaya="15">Bóg zażartuje z nich i przedłuży ich trwanie w buncie, w którym wędrują na oślep.</span>
<span data-aaya="16">To są ci, którzy kupili błądzenie za drogę prostą; nie przyniósł im jednak korzyści ich handel i nie znaleźli się na drodze prostej.</span>
<span data-aaya="17">Oni są podobni do tego, który zapalił ogień, a kiedy ogień oświetlił to, co było wokół niego, Bóg zabrał im światło i pozostawił ich w ciemnościach, tak iż nie mogli widzieć.</span>
<span data-aaya="18">Głusi, niemi i ślepi - oni nie zawrócą.</span>
<span data-aaya="19">Albo do chmury burzowej na niebie - w niej są ciemności, grzmot i błyskawica. Oni, obawiając się śmierci, wkładają palce w swoje uszy przed piorunami. Bóg obejmuje niewiernych.</span>
<span data-aaya="20">Błyskawica omal nie odbiera im wzroku. Za każdym razem, kiedy ona daje im światło, oni idą w nim; a kiedy ogarnia ich ciemność, oni się zatrzymują. Jeśliby zechciał Bóg, to zabrałby im słuch i wzrok. Zaprawdę, Bóg jest nad każdą rzeczą wszechwładny!</span>
<span data-aaya="21">O ludzie! Czcijcie waszego Pana, który was stworzył, jak i tych, którzy byli przed wami! - być może, wy będziecie bogobojni!</span>
<span data-aaya="22">On jest Tym, który uczynił dla was ziemię posłaniem, niebo - budowlą. On spuścił z nieba wodę sprawił, że dzięki niej wyrosły owoce Jako zaopatrzenie dla was. Nie dawajcie więc Bogu równych, skoro wy wiecie.</span>
<span data-aaya="23">A jeśli pozostajecie w wątpliwości wobec tego, co zesłaliśmy Naszemu słudze, o przynieście surę podobną do tego wezwijcie waszych świadków, poza Bogiem,</span>
<span data-aaya="24">A jeśli jesteście prawdomówni! A jeśli tego nie uczynicie a wy nigdy tego nie uczynicie - to bójcie się ognia, a paliwem jego będą ludzie i kamienie, który został przygotowany dla niewiernych.</span>
<span data-aaya="25">I zwiastuje radosną wieść tym, którzy uwierzyli i czynili dobre dzieła, iż dla nich będą Ogrody, gdzie w dole płyną strumyki. Ilekroć są zaopatrywani w jakiekolwiek owoce z nich, oni mówią: "To jest to, co otrzymywaliśmy kiedyś!", albowiem to, co otrzymują, jest bardzo podobne. Będą tam mieli małżonki czyste, będą tam przebywać na wieki.</span>
<span data-aaya="26">Zaprawdę, Bóg się nie wstydzi przytoczyć jako podobieństwo komara lub czegoś znaczniejszego. A ci, którzy wierzą, wiedzą, że to jest prawda od ich Pana. A ci, którzy nie wierzą, mówią: "Cóż to chciał Bóg wyrazić przez to podobieństwo?" Przez nie On sprowadza z drogi wielu i prowadzi drogą prostą wielu. Lecz On sprowadza przez to z drogi tylko ludzi bezbożnych.</span>
<span data-aaya="27">Ci, którzy naruszają przymierze Boga, chociaż je przedtem uroczyście potwierdzili; ci, którzy przecinają to, co Bóg nakazał złączyć, i ci, którzy szerzą zgorszenie na ziemi - oni wszyscy poniosą stratę.</span>
<span data-aaya="28">Jakże możecie nie wierzyć w Boga? Byliście umarłymi, a On dał wam życie; potem sprowadzi na was śmierć i znowu da wam życie; wtedy do Niego zostaniecie sprowadzeni.</span>
<span data-aaya="29">On jest Tym, który stworzył dla was wszystko to, co jest na ziemi. Następnie zwrócił się ku niebu i ukształtował je w siedem niebios. On jest o każdej rzeczy wszechwiedzący!</span>
<span data-aaya="30">I oto powiedział twój Pan do aniołów: "Ja umieszczę na ziemi namiestnika. " Oni powiedzieli: "Czy Ty umieścisz na niej tego, kto będzie szerzył na niej zepsucie i będzie przelewał krew, kiedy my głosimy Twoją chwałę i głosimy Twoją świętość?" Powiedział: "Zaprawdę, Ja wiem to, czego wy nie wiecie!"</span>
<span data-aaya="31">I On nauczył Adama wszystkich imion, potem przedstawił wszystkie stworzenia aniołom mówiąc: "Obwieśćcie Mi ich imiona, jeśli jesteście prawdomówni!"</span>
<span data-aaya="32">Oni powiedzieli: "Chwała Tobie! My nie mamy żadnej innej wiedzy poza tym, czego nas nauczyłeś. Ty, zaprawdę, jesteś Wszechwiedzący, Mądry!"</span>
<span data-aaya="33">On powiedział: O Adamie! "Obwieść im ich imiona!" A kiedy Adam im obwieścił ich imiona, powiedział Pan: "Czyż wam nie powiedziałem? Ja znam to, co skryte, w niebiosach i na ziemi, i Ja wiem, co wy ujawniacie i co skrywacie."</span>
<span data-aaya="34">A kiedy powiedzieliśmy do aniołów: "Oddajcie pokłon Adamowi!", oni oddali pokłon, z wyjątkiem Iblisa. On odmówił, wbił się w pychę i znalazł się wśród niewiernych.</span>
<span data-aaya="35">I powiedzieliśmy: O Adamie!" Zamieszkajcie, ty i twoja małżonka, w Ogrodzie i jedzcie jego owoce dowolnie, skąd chcecie: lecz nie zbliżajcie się do tego drzewa, bo znajdziecie się między niesprawiedliwymi!"</span>
<span data-aaya="36">Wtedy szatan spowodował, że potknęli się o nie, i wyprowadził ich z tego stanu, w którym się znajdowali. I powiedzieliśmy im: "Idźcie precz! Wy będziecie wrogami jedni dla drugich! Będziecie mieli stałe miejsce pobytu na ziemi i używanie do pewnego czasu."</span>
<span data-aaya="37">Wtedy otrzymał Adam od swojego Pana pewne słowa i On zwrócił się ku niemu. Albowiem On jest Przebaczający, Litościwy!</span>
<span data-aaya="38">Powiedzieliśmy: "Idźcie precz stąd wszyscy! Lecz przyjdzie do was ode Mnie droga prosta. A ci, którzy pójdą po Mojej drodze prostej, nie będą się lękać i nie będą się smucić."</span>
<span data-aaya="39">A ci, którzy nie uwierzyli i za kłamstwo uznali Nasze znaki, będą mieszkańcami ognia; oni tam będą przebywać na wieki.</span>
<span data-aaya="40">O synowie Izraela! Wspominajcie Moje dobrodziejstwa, którymi was obdarzyłem, i wypełniajcie wiernie Moje przymierze, wtedy i Ja będę wypełniał wasze przymierze. I bójcie się Mnie!</span>
<span data-aaya="41">Wierzcie w to, co Ja zesłałem, potwierdzaj prawdziwość tego, co wy posiadacie; i nie bądźcie pierwszymi wśród tych, którzy w to nie wierzą! I nie sprzedajcie Moich znaków za niską cenę! I bójcie się Mnie!</span>
<span data-aaya="42">I nie ubierajcie prawdy w fałsz! I nie ukrywajcie prawdy, skoro przecież wiecie!</span>
<span data-aaya="43">Odprawiajcie modlitwę i dawajcie jałmużnę; skłaniajcie się z tymi, którzy się skłaniają!</span>
<span data-aaya="44">Czy będziecie nakazywać ludziom dobroć, a zapominać o sobie samych? wy przecież recytujecie Księgę. Czy nie rozumiecie?</span>
<span data-aaya="45">Proście o pomoc w cierpliwości i w modlitwie! Zaprawdę, to jest trudna rzecz, ale nie dla ludzi pokornych,</span>
<span data-aaya="46">Którzy myślą, że spotkaj swego Pana, i że do Niego powrócą</span>
<span data-aaya="47">O synowie Izraela! Wspominajcie Moje dobrodziejstwa, którymi was obdarzyłem! Zaprawdę, Ja was wyniosłem ponad światy!</span>
<span data-aaya="48">I bójcie się Dnia, kiedy dusza nie będzie mogła zapłacić niczym za drugą duszę, i nie będzie przyjęte jej wstawiennictwo; ani nie będzie przyjęta żadna równowartość i nikt nie otrzyma wspomożenia!</span>
<span data-aaya="49">I oto wybawiliśmy was od ludzi Faraona, którzy nakładali na was ciężką karę, zabijali waszych synów, a pozostawiali przy życiu wasze kobiety. W tym jest dla was wielkie doświadczenie od waszego Pana.</span>
<span data-aaya="50">Oto rozdzieliliśmy dla was morze i wyratowaliśmy was, a zatopiliśmy lud Faraona na waszych oczach.</span>
<span data-aaya="51">A kiedy zawarliśmy przymierze z Mojżeszem na czterdzieści nocy, wtedy, w czasie jego nieobecności, wzięliście sobie cielca, i staliście się niesprawiedliwi!</span>
<span data-aaya="52">Potem jednak przebaczyliśmy wam. Być może, będziecie wdzięczni!</span>
<span data-aaya="53">Oto daliśmy Mojżeszowi Księgę i rozróżnienie; być może, wy pójdziecie drogą prostą!</span>
<span data-aaya="54">Powiedział Mojżesz do swego ludu: "O ludu mój!. Wyrządziliście niesprawiedliwość sami sobie, wybierając cielca. Nawróćcie się więc do waszego Stwórcy, i zabijajcie się! Tak będzie dla was lepiej w obliczu waszego Stwórcy, i On się ku wam nawróci. Zaprawdę, On jest Przebaczający, Litościwy!"</span>
<span data-aaya="55">Kiedy powiedzieliście: "O Mojżeszu! My ci nie uwierzymy, dopóki nie zobaczymy Boga na jawie." Wtedy poraził was piorun na oczach wszystkich.</span>
<span data-aaya="56">Potem wskrzesiliśmy was, po waszej śmierci. Być może, będziecie wdzięczni!</span>
<span data-aaya="57">I ocieniliśmy was białym obłokiem, i spuściliśmy na was mannę i przepiórki: "Jedzcie wspaniałe rzeczy, w które was zaopatrzyliśmy!" Oni nie Nam wyrządzili niesprawiedliwość, lecz wyrządzili niesprawiedliwość sobie samym.</span>
<span data-aaya="58">Oto powiedzieliśmy: "Wejdźcie do tego miasta i jedzcie tam swobodnie, co chcecie. Wchodźcie do bramy, wybijając pokłony, i mówcie: "Przebaczenie!" Przebaczymy wam wasze grzechy i damy więcej tym, którzy czyni dobro."</span>
<span data-aaya="59">Lecz niesprawiedliwi zamienili słowo, które im zostało powiedziane, na inne słowo. I spuściliśmy na niesprawiedliwych gniew z nieba za to, iż byli bezbożni.</span>
<span data-aaya="60">A kiedy Mojżesz prosił o wodę dla swojego ludu, Powiedzieliśmy: "Uderz swoją laską o skałę!" "I wytrysnęło z niej dwanaście źródeł, tak iż wszyscy ludzie znali miejsce swego wodopoju. "Jedzcie i pijcie z tego, w co zaopatrzył was Bóg! I nie czyńcie zła na ziemi jako gorszyciele!"</span>
<span data-aaya="61">Kiedy powiedzieliście: "O Mojżeszu! My nie możemy znieść jednego rodzaju pożywienia. Poproś dla nas swego Pana, aby On przygotował dla nas to, co wydaje ziemia, jak: jarzyny, ogórki, czosnek, soczewica i cebula." - On powiedział: "Czyżbyście chcieli zamienić to, co jest lepsze, na to, co jest gorsze? Uchodźcie do Egiptu, tam będziecie mieć, o co prosicie!" I doznali poniżenia i biedy, i ściągnęli na siebie gniew Boga. Stało się tak, ponieważ nie wierzyli w znaki Boga i zabijali proroków bez żadnego prawa. Stało się tak, ponieważ zbuntowali się i byli występni.</span>
<span data-aaya="62">Zaprawdę, ci, którzy uwierzyli, ci, którzy wyznają judaizm, chrześcijanie i sabejczycy, i ci, którzy wierzą w Boga i w Dzień Ostatni i którzy czynią dobro, wszyscy otrzymają nagrodę u swego Pana; i nie odczują żadnego lęku, i nie będą zasmuceni!</span>
<span data-aaya="63">Oto zawarliśmy z wami przymierze i wznieśliśmy nad wami górę: "Trzymajcie mocno to, co wam daliśmy, i wspominajcie to, co tam jest! Być może, będziecie bogobojni!"</span>
<span data-aaya="64">Wy jednak potem odwróciliście się. I gdyby nie łaska Boga nad wami i Jego miłosierdzie, to bylibyście między stratnymi.</span>
<span data-aaya="65">Znacie już tych spośród was, którzy naruszyli sabat; My im powiedzieliśmy: "Bądźcie małpami wzgardzonymi!"</span>
<span data-aaya="66">I uczyniliśmy z nich przykład ostrzegający dla współczesnych i dla potomnych i napomnienie dla bogobojnych.</span>
<span data-aaya="67">I kiedy powiedział Mojżesz do swego ludu: "Zaprawdę, Bóg nakazuje wam zabić krowę!" - oni powiedzieli: "Czy ty sobie z nas żartujesz?" On powiedział: "Uciekam się do Boga, by nie być między głupimi!"</span>
<span data-aaya="68">Oni powiedzieli: "Proś dla nas swego Pana, aby nam wyjaśnił, jaka ona ma być?" On powiedział: "Mówi Pan: To ma być krowa nie stara ani nie cielę, lecz coś pośredniego. Czyńcie więc, co wam zostało nakazane!"</span>
<span data-aaya="69">Oni powiedzieli: "Proś dla nas swego Pana, aby nam wyjaśnił, jaka ma być jej barwa?" On powiedział: "Pan mówi: Ta krowa ma być żółta w odcieniu jasnym, i cieszyć oczy patrzących."</span>
<span data-aaya="70">Oni powiedzieli: "Proś dla nas swego Pana, aby nam wyjaśnił, jaka ona ma być? Przecież krowy, według nas, są do siebie podobne, i jeśli Bóg zechce, to znajdziemy się na drodze prostej."</span>
<span data-aaya="71">On powiedział: "Pan mówi: To ma być krowa nie nosząca jarzma, która nie. orze ziemi ani nie nawadnia pola, zdrowa i cała, nie posiadająca znamienia." Oni powiedzieli: "Teraz przyniosłeś nam prawdę!" I zabili ją na ofiarę, ale omal tego nie zaniechali.</span>
<span data-aaya="72">Kiedy zabiliście pewnego człowieka i sprzeczaliście się w tej sprawie - a Bóg ujawnia to, co wy ukrywacie -</span>
<span data-aaya="73">Powiedzieliśmy: "Uderzcie go jakąś częścią z niej!" Tak Bóg ożywia umarłych i ukazuje wam Swoje znaki. Być może, będziecie rozumni!</span>
<span data-aaya="74">Potem znów wasze serca stały się zatwardziałe; stały się jak kamień albo jeszcze twardsze. Bo, zaprawdę, wśród kamieni są takie, z których wytryskają strumyki; i wśród nich, zaprawdę, są takie, które pękają i wypływa z nich woda; i wśród nich, zaprawdę, są takie, które staczają się z obawy przed Bogiem. A Bóg nie lekceważy tego, co czynicie!</span>
<span data-aaya="75">Czyż wy pragniecie, żeby oni wam uwierzyli, kiedy wśród nich była grupa takich, którzy słyszeli słowo Boga, następnie je wypaczyli, kiedy już je zrozumieli, a przecież dobrze wiedzieli.</span>
<span data-aaya="76">Kiedy oni spotykają tych, którzy uwierzyli, mówią: "Uwierzyliśmy!" A kiedy znajdą się sami między sobą, mówią: "Czy wy będziecie mówić im o tym, co objawił wam Bóg, ażeby się sprzeczali z wami przed waszym Panem?"</span>
<span data-aaya="77">Czyż nie jesteście rozumni? " Czyż nie wiecie, że Bóg zna to, co oni ukrywają, i to, co głoszą jawnie?</span>
<span data-aaya="78">Wśród nich są ludzie niepiśmienni, którzy nie znają Księgi, lecz tylko marzenia; oni snują jedynie przypuszczenia.</span>
<span data-aaya="79">Biada więc tym, którzy piszą Księgę swoimi rękami, a potem mówią: "To pochodzi od Boga!" - aby to sprzedać za niską cenę. Biada im więc za to, co napisały ich ręce! I biada im za to, co oni zyskują!</span>
<span data-aaya="80">Oni powiedzieli: "Ogień nas dotknie tylko przez pewną liczbę dni." Powiedz: "Czy wy zawarliście przymierze z Bogiem? Bóg nigdy nie łamie Swojego przymierza! Albo też mówicie przeciw Bogu to, czego nie wiecie?"</span>
<span data-aaya="81">Tak! Ten, kto popełnił zło i kogo objął grzech - tacy jak on będą mieszkańcami ognia; tam będą przebywać na wieki.</span>
<span data-aaya="82">A ci, którzy wierzą i czynią dobre dzieła, będą mieszkańcami Ogrodu; tam będą przebywać na wieki.</span>
<span data-aaya="83">Oto zawarliśmy przymierze z synami Izraela: "Nie będziecie czcić nikogo innego, jak tylko Boga; rodzicom okazujcie dobroć i bliskim krewnym, i sierotom, i biednym. Przemawiajcie do ludzi uprzejmie! Odprawiajcie modlitwę i dawajcie jałmużnę!" Potem jednak wyście się odwrócili oprócz nielicznych spośród was, i wy się sprzeciwiacie.</span>
<span data-aaya="84">I oto zawarliśmy z wami przymierze: "Nie będziecie przelewać krwi! Nie będziecie się wzajemnie wypędzać z waszych domostw!" Potem wy potwierdziliście to i zaświadczyliście.</span>
<span data-aaya="85">Wy jednak zabijaliście się wzajemnie; wypędziliście część z was z własnych domostw, spiskując przeciwko nim w grzechu i wrogości. A jeśli przychodzą do was jako jeńcy, to ich wykupujecie. Otóż wypędzanie ich było wam zakazane. Czyż możecie wierzyć w jedną część Księgi, a nie wierzyć w inną jej część? A zapłatą dla tych spośród was, którzy to czynią, będzie hańba w życiu tego świata, a w Dniu Zmartwychwstania będą skierowani ku najstraszniejszej karze. Bóg nie lekceważy tego, co czynicie!</span>
<span data-aaya="86">Oto są ci, którzy kupili życie tego świata za życie ostateczne. Nie będzie im zmniejszona kara i nie otrzymają żadnej pomocy.</span>
<span data-aaya="87">Daliśmy już Mojżeszowi Księgę i w ślad za nim wysłaliśmy posłańców. I daliśmy Jezusowi, synowi Marii, jasne dowody; i umocniliśmy go Duchem Świętym. Czyż za każdym razem, kiedy przychodził do was posłaniec z tym, czego nie pragną wasze dusze, nie wzbijaliście się w pychę i nie uważaliście jednych za kłamców, a innych czyż nie zabijaliście?</span>
<span data-aaya="88">Oni mówią: "Nasze serca nie są obrzezane." Taki Niech ich Bóg przeklnie za ich niewiarę! Jakże mało oni wierzą!</span>
<span data-aaya="89">Kiedy przyszła do nich Księga od Boga, potwierdzająca prawdziwość tego, co oni posiadają - a oni przedtem prosili o zwycięstwo nad tymi, którzy nie uwierzyli - i kiedy przyszło do nich to, co oni już znali, oni w to nie uwierzyli. Przekleństwo Boga nad niewierzącymi!</span>
<span data-aaya="90">Jakże złe jest to, za co sprzedali swoje dusze! Oni nie uwierzyli w to, co zesłał Bóg, ze złości, iż Bóg zsyła Swoją łaskę, komu chce ze swoich sług. I ściągnęli na siebie gniew za gniewem. A niewiernych spotka kara poniżająca!</span>
<span data-aaya="91">A kiedy im mówią: "Wierzcie w to, co zesłał Bóg!" - oni mówią: "My wierzymy w to, co nam zostało zesłane." Lecz oni nie wierzą w to, co przyszło potem; a przecież to jest prawda potwierdzająca to, co oni posiadają. Powiedz: "A dlaczego przedtem zabijaliście proroków Boga, jeśli jesteście wierzącymi?"</span>
<span data-aaya="92">Już Mojżesz przyszedł do was z jasnymi dowodami. Następnie wzięliście sobie cielca i byliście niesprawiedliwi.</span>
<span data-aaya="93">I oto zawarliśmy z wami przymierze, i wznieśliśmy ponad wami Górę: "Weźmiecie to, co wam daliśmy, z całą mocą i słuchajcie!" Oni powiedzieli: "My słuchamy i buntujemy się!" Oni zostali napojeni w swoich sercach cielcem, z powodu swojej niewiary. Powiedz: "Jakże złe jest to, co wam nakazuje wasza wiara - skoro jesteście wierzącymi!"</span>
<span data-aaya="94">Powiedz: "Jeśli siedziba ostateczna jest wyłącznie dla was wybrana, a nie dla innych ludzi, to życzcie sobie śmierci, jeśli jesteście prawdomówni!"</span>
<span data-aaya="95">Lecz oni nie będą jej sobie życzyć nigdy z powodu tego, co przygotowały pierwej ich ręce. Bóg zna dobrze ludzi niesprawiedliwych.</span>
<span data-aaya="96">A ty z pewnością znajdziesz ich jako najbardziej chciwych tego życia spośród wszystkich ludzi - nawet bardziej niż bałwochwalcy! - Każdy z nich chciałby żyć tysiąc lat. Lecz i to nie oddaliłoby ich od kary, jeśliby im dane było żyć tak długo. Bóg widzi jasno to, co wy czynicie.</span>
<span data-aaya="97">Powiedz: "Otóż kto jest nieprzyjacielem Gabriela?!" Przecież to on zesłał go na twoje serce, za zezwoleniem Boga; dla potwierdzenia prawdziwości tego, co było zesłane przed nim, jako drogę prostą i radosną wieść dla wierzących.</span>
<span data-aaya="98">Otóż ten, kto jest wrogiem Boga, Jego aniołów i Jego posłańców, i Gabriela, i Michała... - ponieważ Bóg jest wrogiem dla niewiernych!</span>
<span data-aaya="99">Zesłaliśmy tobie znaki jasne i nie wierzą w nie tylko ludzie bezbożni.</span>
<span data-aaya="100">Czy nie jest tak, że kiedy oni zawierają przymierze, to część z nich je odrzuca? Tak! Większość z nich nie wierzy!</span>
<span data-aaya="101">A kiedy przyszedł do nich Posłaniec Boga potwierdzając prawdziwość tego, co oni posiadają, to część tych, którym już została dana Księga, odrzuciła Księgę Boga za swoje plecy - jak gdyby wcale nie wiedzieli.</span>
<span data-aaya="102">Oni poszli za tym, co opowiadali szatani o królestwie Salomona. Salomon nie był niewiernym, lecz szatani byli niewiernymi i nauczali ludzi czarów i tego, co zostało zesłane dwom aniołom w Babilonie: Harutowi i Marutowi. Oni jednak nie nauczali nikogo, póki nie powiedzieli: "My jesteśmy tylko pokuszeniem, nie bądź więc niewiernym!" I od tych dwóch aniołów uczyli się ludzie tego, co może rozdzielić męża od żony. Lecz oni nie szkodzą przez to nikomu, jedynie za zezwoleniem Boga. I oni nauczyli się tego, co im szkodziło i nie przynosiło korzyści, wiedząc dobrze, że ten, kto to kupi, nie będzie miał udziału w życiu ostatecznym. A z pewnością złe jest to, co oni kupili za swoje dusze! Gdybyż oni byli wiedzieli!</span>
<span data-aaya="103">A gdyby oni uwierzyli i byli bogobojni, to z pewnością nagroda od Boga byłaby lepsza! Gdybyż oni byli wiedzieli!</span>
<span data-aaya="104">O wy, którzy wierzycie! Nie mówcie: "Obserwuj nas!", lecz mówcie: "Patrz na nas!" - i słuchajcie! A niewiernych czeka kara bolesna!</span>
<span data-aaya="105">Nie chcieliby ci niewierzący spośród ludu Księgi ani też bałwochwalcy, aby zostało wam zesłane jakieś dobro od waszego Pana. A Bóg obdarowuje szczególnie Swoim miłosierdziem, kogo chce. Bóg jest władcą łaski ogromnej!</span>
<span data-aaya="106">Kiedy znosimy jakiś znak albo skazujemy go na zapomnienie, przynosimy lepszy od niego lub jemu podobny. Czyż ty nie wiesz, że Bóg jest nad każdą rzeczą wszechwładny?!</span>
<span data-aaya="107">Czyż ty nie wiesz, że do Boga należy królestwo niebios i ziemi i że, poza Bogiem, nie ma dla nas ani opiekuna, ani pomocnika?</span>
<span data-aaya="108">A może wy chcecie zapytać waszego posłańca, tak jak pytali przedtem Mojżesza? A kto wymienia wiarę za niewiarę, ten zbłądził z równej drogi.</span>
<span data-aaya="109">Wielu spośród ludu Księgi chciałoby uczynić was ponownie niewiernymi, kiedy już uwierzyliście, przez zawiść pochodzącą od nich samych; a przecież prawda stała się dla nich jasna. Przebaczcie i odwróćcie się, dopóki Bóg nie przyjdzie ze Swoim rozkazem. Zaprawdę, Bóg jest nad każdą rzeczą wszechwładny!</span>
<span data-aaya="110">Odprawiajcie modlitwę i dawajcie jałmużnę! A cokolwiek dobrego przygotujecie pierwej dla siebie samych, znajdziecie to u Boga. Zaprawdę, Bóg widzi jasno to, co wy czynicie!</span>
<span data-aaya="111">Oni mówią: "Nikt nie wejdzie do Ogrodu, prócz wyznawców judaizmu lub chrześcijan." Takie są ich pragnienia. Powiedz: "Przytoczcie wasz argument, jeśli jesteście prawdomówni!"</span>
<span data-aaya="112">Tak! Ten, kto poddał całkowicie swe oblicze Bogu i czyni dobro, będzie miał nagrodę u swego Pana. I tacy nie doznają żadnego lęku ani też nie będą się smucić.</span>
<span data-aaya="113">Żydzi mówią: "Chrześcijanie nie stoją na niczym!"; a chrześcijanie mówią: "Żydzi nie stoją na niczym!" - a przecież oni recytują Księgę! Podobne słowa mówią ci, którzy nie wiedzą. Bóg rozsądzi między nimi w Dniu Zmartwychwstania to, w czym oni się różnili.</span>
<span data-aaya="114">A kto jest bardziej niesprawiedliwy aniżeli ten, kto przeszkadza, aby Jego imię było wspominane w świątyniach Boga, i aniżeli ten, kto usiłuje je zniszczyć? Tacy powinni wchodzić do nich przepełnieni strachem. Dla nich na tym świecie - hańba; i dla nich w życiu ostatecznym - kara straszna!</span>
<span data-aaya="115">Do Boga należy Wschód i Zachód! I gdziekolwiek się obrócicie, tam jest oblicze Boga! Zaprawdę, Bóg jest wszechobejmujący, wszechwiedzący!</span>
<span data-aaya="116">Oni mówią: "Bóg wziął Sobie syna!" - Niech Mu będzie chwała! - Wcale nie! Do Niego należy to, co jest w niebiosach, i to, co jest na ziemi! Wszystko Jemu pokornie służy.</span>
<span data-aaya="117">On jest Stwórcą niebios i ziemi. I kiedy On coś postanowi, to tylko mówi: "Bądź!" - i ono się staje.</span>
<span data-aaya="118">Mówią ci, którzy nie wiedzą: "Dlaczego nie przemówi do nas Bóg?" albo: "Dlaczego nie przychodzi do nas jakiś znak?" Podobnymi słowami mówili ci, którzy byli przed nimi. Albowiem podobne były do siebie ich serca. Już wyjaśniliśmy znaki ludziom szczerze wierzącym.</span>
<span data-aaya="119">Oto posłaliśmy ciebie z prawdą jako zwiastuna radosnej wieści i jako ostrzegającego. Ty nie będziesz pytany o mieszkańców ognia piekielnego.</span>
<span data-aaya="120">I nie będą nigdy z ciebie zadowoleni ani wyznawcy judaizmu, ani chrześcijanie, dopóki nie pójdziesz za ich religią. Powiedz: "Zaprawdę, droga Boga - to jest droga prawdziwa!" I zapewne, jeśli ty pójdziesz za ich namiętnościami - po tym, jak przyszła do ciebie wiedza - nie będziesz miał przed Bogiem ani opiekuna, ani pomocnika.</span>
<span data-aaya="121">Ci, którym daliśmy Księgę, recytują ją należną jej recytacją; oto ci, którzy w nią wierzą. A ci, którzy w nią nie wierzą, poniosą stratę.</span>
<span data-aaya="122">O synowie Izraela! Wspomnijcie Moje dobrodziejstwa, którymi was obdarzyłem, i to, że wyniosłem was ponad światy!</span>
<span data-aaya="123">I bójcie się Dnia, kiedy żadna dusza nie będzie mogła niczym zapłacić za inną duszę; i nie będzie od niej przyjęta żadna równowartość; i nie pomoże jej żadne wstawiennictwo; nikt z nich nie otrzyma żadnej pomocy!</span>
<span data-aaya="124">Oto Pan doświadczył Abrahama pewnymi słowami; i on wypełnij je. Powiedział On: "Ja uczynię ciebie przewodnikiem dla ludzi." Powiedział: "I z mojego potomstwa?" Powiedział On: "Moje przymierze nie obejmuje niesprawiedliwych?"</span>
<span data-aaya="125">I oto uczyniliśmy ten Dom miejscem nawiedzania i miejscem bezpiecznym. I weźcie sobie jako miejsce modlitwy stację Abrahama. Zawarliśmy przymierze z Abrahamem i Isma`ilem: "Oczyśćcie Mój Dom dla odprawiających okrążenia, dla tych, którzy pozostają w medytacji, i dla tych, którzy się pochylają i wybijają pokłony."</span>
<span data-aaya="126">Oto powiedział Abraham: "Panie mój! Uczyń tę krainę bezpieczną i daj zaopatrzenie jej mieszkańcom z jej owoców - tym z nich, którzy uwierzyli w Boga i w Dzień Ostatni." Powiedział Pan: "A tym, którzy nie uwierzyli, Ja pozwolę używać nieco życia, potem siłą sprowadzę ich do kary ognia. A jakże to złe miejsce przybycia!"</span>
<span data-aaya="127">I kiedy Abraham i Isma`il wznosili fundamenty, Domu: "Panie nasz! Przyjmij to od nas, przecież Ty jesteś Słyszący, Wszechwiedzący!</span>
<span data-aaya="128">Panie nasz! Uczyń nas całkowicie poddanymi Tobie, a z naszego potomstwa naród Tobie całkowicie poddany! Pokaż nam nasze miejsca czci i zwróć się ku nam! Ty przecież jesteś Przebaczający, Litościwy!</span>
<span data-aaya="129">Panie nasz! Poślij do nich posłańca wywodzącego się z nich, który będzie im recytował Twoje znaki i będzie ich nauczał Księgi i mądrości, i który będzie ich oczyszczał. Ty jesteś przecież Potężny, Mądry!"</span>
<span data-aaya="130">A któż odwraca się od religii Abrahama, jeśli nie ten, kto ogłupił swoją duszę? My wybraliśmy go już na tym świecie i on w życiu ostatecznym z pewnością będzie między sprawiedliwymi!</span>
<span data-aaya="131">Oto powiedział do niego jego Pan: "Poddaj się całkowicie!" On powiedział: "Poddałem się całkowicie Panu światów!"</span>
<span data-aaya="132">Abraham nakazał to swoim synom i tak samo Jakub: "O moi synowie! Zaprawdę, Bóg wybrał dla was religię. Nie umierajcie inaczej, jak tylko będąc całkowicie poddanymi!"</span>
<span data-aaya="133">Czy wy byliście świadkami, kiedy zjawiła się przed Jakubem śmierć? On powiedział do swoich synów: "Co wy będziecie czcić po mnie?" Oni powiedzieli: "Będziemy czcić twego Boga i Boga twoich ojców - Abrahama, Isma`ila i Izaaka Boga Jedynego! I my Jemu poddajemy się całkowicie."</span>
<span data-aaya="134">To jest naród, który już przeminął. Dla niego to, co sobie zyskał, a dla was to, co wy sobie zyskaliście. Wy nie będziecie pytani o to, co oni czynili.</span>
<span data-aaya="135">Oni mówią: "Bądźcie wyznawcami judaizmu lub chrześcijanami, a znajdziecie się na drodze prostej." Powiedz: "Wcale nie! Idźcie za religią Abrahama prawdziwie wierzącego - hanifa. On przecież nie był z liczby bałwochwalców!"</span>
<span data-aaya="136">Powiedzcie: "My wierzymy w Boga i w to, co nam zostało zesłane, i w to, co zostało zesłane Abrahamowi, Isma`ilowi i Izaakowi, Jakubowi i pokoleniom; i w to, co zostało dane prorokom od ich Pana. My nie robimy żadnej różnicy między nimi i poddajemy się Jemu całkowicie."</span>
<span data-aaya="137">Jeśli oni wierzą w to samo, co wy wierzycie, to są na drodze prostej. A jeśli oni się odwracają, to są jedynie odszczepieńcami. I Bóg wystarczy ci przeciwko nim. On przecież jest Słyszący, Wszechwiedzący!</span>
<span data-aaya="138">Religia Boga! A kto lepszy od Boga w religii? My jesteśmy Jego czcicielami.</span>
<span data-aaya="139">Powiedz: "Czy wy będziecie z nami dyskutować o Bogu, który jest naszym Panem i waszym Panem? Do nas należą nasze czyny, a do was należą wasze czyny. My jesteśmy Jego szczerymi czcicielami."</span>
<span data-aaya="140">A jeśli oni będą mówili: "Czy doprawdy Abraham i Isma`il, Izaak, Jakub i pokolenia byli wyznawcami judaizmu lub chrześcijanami?" Powiedz: "Czy wy wiecie lepiej, czy Bóg? A kto jest bardziej niesprawiedliwy aniżeli ten, kto ukrywa świadectwo otrzymane od Boga? A Bóg nie lekceważy tego, co czynicie!"</span>
<span data-aaya="141">To jest naród, który już przeminął. Do niego należy, co zyskał, a do was należy, co wy zyskaliście. Wy nie będziecie pytani o to, co oni czynili.</span>
<span data-aaya="142">Głupcy spośród ludzi będą mówili: Co odwróciło ich od kierunku ", którego oni się trzymali?" Powiedz: "Do Boga należy Wschód i Zachód! On prowadzi ku drodze prostej tego, kogo chce!"</span>
<span data-aaya="143">W ten sposób My uczyniliśmy was narodem znajdującym się pośrodku, abyście byli świadkami dla ludzi i aby' Posłaniec był świadkiem dla was. My ustanowiliśmy kierunek, którego ty się trzymałeś tylko po to, abyśmy mogli wiedzieć, kto postępuje za Posłańcem, a kto odwraca się na piętach. I to jest dla wszystkich wielka próba, lecz nie dla tych, których poprowadził Bóg drogą prostą. A Bóg nigdy nie zagubi waszej wiary. Zaprawdę, Bóg jest dla ludzi dobrotliwy, litościwy!</span>
<span data-aaya="144">Widzieliśmy zwrócenie twojej twarzy ku niebu, My zaś teraz chcemy zwrócić się w kierunku, który ciebie zadowoli. Zwróć więc twoją twarz w kierunku świętego Meczetu. I gdziekolwiek się znajdziecie, zwracajcie się twarzami w jego kierunku. Zaprawdę, ci, którym została dana Księga, wiedzą, że to jest prawda pochodząca od ich Pana. A Bóg nie lekceważy tego, co czynicie!</span>
<span data-aaya="145">I jeślibyś przyszedł do tych, którym została dana Księga, z jakimkolwiek znakiem, to oni i tak nie pójdą za twoim kierunkiem, a ty nie pójdziesz za ich kierunkiem. Niektórzy spośród nich nie idą za kierunkiem obranym przez innych. I jeśli ty pójdziesz za ich namiętnościami, kiedy już przyszła do ciebie wiedza, to na pewno znajdziesz się wtedy między niesprawiedliwymi!</span>
<span data-aaya="146">Ci, którym daliśmy Księgę, znają ją tak, jak znają swoich synów. Jednak część z nich ukrywa prawdę, a przecież oni wiedzą.</span>
<span data-aaya="147">Prawda pochodzi od twojego Pana. Nie bądź więc między wątpiącymi!</span>
<span data-aaya="148">Każdy ma jakiś kierunek, ku któremu się zwraca. Starajcie się więc wyprzedzać w dobrych dziełach! Gdziekolwiek byście byli, Bóg przyprowadzi was wszystkich razem. Zaprawdę, Bóg jest nad każdą rzeczą wszechmocny!</span>
<span data-aaya="149">I skądkolwiek byś przychodził, zwracaj twarz ku świętemu Meczetowi! To jest prawda od twojego Pana! Bóg nie lekceważy tego, co czynicie!</span>
<span data-aaya="150">I skądkolwiek byś wychodził, zwracaj twarz ku świętemu Meczetowi! I gdziekolwiek byście byli, zwracajcie twarze ku niemu, ażeby ludzie nie mieli żadnego dowodu przeciwko wam - oprócz tych spośród nich, którzy są niesprawiedliwi. I nie bójcie się ich, lecz bójcie się Mnie, abym mógł wypełnić w całości Moje dobrodziejstwo względem was. Być może, znajdziecie się na drodze prostej!</span>
<span data-aaya="151">Posłaliśmy wam Posłańca z was samych: on recytuje wam Nasze znaki; on was oczyszcza; on was naucza Księgi i mądrości; i on uczy was tego, czego nie wiedzieliście.</span>
<span data-aaya="152">Wspominajcie Mnie więc, a Ja was będę wspominać! Bądźcie Mi wdzięczni, lecz nie bądźcie względem Mnie niewdzięcznymi!</span>
<span data-aaya="153">O wy, którzy wierzycie! Poszukujcie pomocy w cierpliwości i modlitwie! Zaprawdę, Bóg jest z cierpliwymi!</span>
<span data-aaya="154">I nie mówcie na tych, którzy zostali zabici na drodze Boga: "Umarli!" Przeciwnie, oni są żyjący! Lecz wy nie jesteście świadomi.</span>
<span data-aaya="155">My doświadczymy was nieco strachem, głodem i utratą dóbr, życia i owoców. Głoś radosną wieść cierpliwym!</span>
<span data-aaya="156">Tym, którzy - kiedy dosięgnie ich nieszczęście - mówią: "Zaprawdę, do Boga, i zaprawdę, do Niego powrócimy!"</span>
<span data-aaya="157">Oto ci, nad którymi jest błogosławieństwo ich Pana i miłosierdzie! Tacy są prowadzeni drogą prostą!</span>
<span data-aaya="158">Zaprawdę, As-Safa i Al-Marwa są wśród drogowskazów rytualnych Boga. A ten, kto odbywa pielgrzymkę do Domu albo odprawia odwiedzenie, nie popełni grzechu, jeśli dokona okrążenia wokół nich. A ten, kto dobrowolnie czyni dobro... - zaprawdę, Bóg jest wdzięczny, wszechwiedzący!</span>
<span data-aaya="159">Zaprawdę, tych, którzy ukrywają to, co zesłaliśmy z dowodów jasnych i drogi prostej, kiedy już wyjaśniliśmy to ludziom w Księdze - tych przeklnie Bóg i przeklną ich ci, którzy przeklinają;</span>
<span data-aaya="160">Oprócz tych, którzy się nawrócili i poprawili, i jasno to ukazali. Ku tym Ja się zwracam. Ja jestem Przebaczający, Litościwy!</span>
<span data-aaya="161">Zaprawdę, nad tymi, którzy nie uwierzyli i umarli, będąc niewiernymi - nad nimi przekleństwo Boga, aniołów i ludzi, wszystkich razem!</span>
<span data-aaya="162">Będzie im ono towarzyszyć na wieki. I kara ich nie będzie zmniejszona, i nie uzyskają żadnej zwłoki.</span>
<span data-aaya="163">Bóg wasz - Bóg Jeden! nie ma boga, jak tylko On, Miłosierny, Litościwy!</span>
<span data-aaya="164">Zaprawdę, w stworzeniu niebios i ziemi, w kolejnym następstwie nocy i dnia, w okręcie, który płynie po morzu - z tym, co jest pożyteczne dla ludzi - i w tym, co zesłał Bóg z nieba w postaci wody - ożywiając przez nią ziemię, po jej śmierci, i rozprzestrzeniając na niej wszelkie zwierzęta - w zmianie wiatrów i w chmurach, posłusznie podporządkowanym, między niebem a ziemią, - są z pewnością znaki dla ludzi, którzy są rozumni!</span>
<span data-aaya="165">A wśród ludzi są tacy, którzy sobie biorą, poza Bogiem, Jemu równych, miłując ich, jak się miłuje Boga. Ale ci, którzy wierzą; są gorliwsi w miłości do Boga. O, gdyby ci, którzy czynią niesprawiedliwość, mogli wiedzieć, kiedy zobaczą karę, że moc należy w całości do Boga i że Bóg jest straszny w karaniu!</span>
<span data-aaya="166">Kiedy ci, za którymi postępowano, wyrzekną się tych, którzy za nimi postępowali, zobaczą karę i zerwą się ich więzy;</span>
<span data-aaya="167">I powiedzą ci, którzy za nimi postępowali: "Gdybyśmy tylko mogli powrócić, to wyrzeklibyśmy się ich, tak jak oni się nas wyrzekli!" W ten sposób pokaże im Bóg ich czyny. Westchnienia dla nich! Nie wyjdą nigdy z ognia!</span>
<span data-aaya="168">O ludzie! Jedzcie z tego, co jest na ziemi dozwolone i dobre, i nie chodźcie śladami szatana! Zaprawdę, on jest dla was wrogiem jawnym!</span>
<span data-aaya="169">On wam nakazuje tylko zło i bezeceństwo i każe wam mówić przeciw Bogu to, czego nie wiecie.</span>
<span data-aaya="170">A kiedy się im mówi: "Idźcie za tym, co zesłał Bóg!", oni mówią: "Nie! My postępujemy za tym, przy czym zastaliśmy naszych ojców." Czy nawet wówczas, gdyby ich ojcowie niczego nie rozumieli i nie byli prowadzeni drogą prostą?</span>
<span data-aaya="171">Ci, którzy nie wierzą, są podobni do tego, na co się krzyczy, a co niczego nie słyszy oprócz krzyku i wezwania: głusi, niemi, ślepi, oni nie rozumieją!</span>
<span data-aaya="172">O wy, którzy wierzycie! Jedzcie dobre rzeczy; którymi was obdarzyliśmy, i dziękujcie Bogu, jeśli Go czcicie!</span>
<span data-aaya="173">On zakazał wam tylko: padliny, krwi i mięsa wieprzowego, i tego, co zostało złożone na ofiarę czemuś innemu niż Bogu. Lecz ten, kto został do tego zmuszony, a nie będąc buntownikiem ani występnym, nie będzie miał grzechu. Zaprawdę; Bóg jest przebaczający, litościwy!</span>
<span data-aaya="174">Zaprawdę, ci; którzy ukrywają to, co zesłał im Bóg z Księgi, i sprzedają to za niską cenę - oni nie będą napełniać trzewi niczym innym jak tylko ogniem I nie przemówi do nich Bóg w Dniu Zmartwychwstania, i nie oczyści ich. Dla nich kara będzie bolesna.</span>
<span data-aaya="175">Oto ci, którzy kupili błądzenie za drogę prostą, i karę za przebaczenie! Jakże oni muszą być wytrzymali na ogień!</span>
<span data-aaya="176">Tak jest, ponieważ Bóg zesłał Księgę z prawdą. I ci, którzy się różnią co do Księgi, z pewnością znaleźli się w głębokim odszczepieństwie!</span>
<span data-aaya="177">Nie jest pobożnością, że zwracacie twarze ku wschodowi i ku zachodowi. Lecz prawdziwie pobożny jest: kto wierzy w Boga i w Dzień Ostatni; w aniołów, w Księgę i w proroków; i ten, kto rozdaje majątek - mimo umiłowania go - bliskim krewnym, sierotom i biedakom, podróżnemu i żebrzącym, i na wykup niewolników; i ten, kto odprawia modlitwę; i ten, kto daje jałmużnę; i ci, którzy wypełniają swoje zobowiązania, kiedy się zobowiązali; i ci, którzy są cierpliwi w nieszczęściu i przeciwności, i w czasie niebezpieczeństwa; oto ci, którzy są szczerzy w wierze. Oni są prawdziwie bogobojni!</span>
<span data-aaya="178">O wy, którzy wierzycie! Zostało wam przepisane prawo talionu w wypadku zabójstwa: "Człowiek wolny za człowieka wolnego, niewolnik za niewolnika, kobieta za kobietę." A wobec tego, komu będzie nieco wybaczone przez jego brata, należy zastosować postępowanie według uznanego zwyczaju i wyznaczyć mu odszkodowanie w najodpowiedniejszy sposób. To jest ulga i miłosierdzie od waszego Pana. A ten, kto potem popełni jeszcze przestępstwo, otrzyma karę bolesną.</span>
<span data-aaya="179">W talionie jest dla was życie, o wy, obdarzeni rozumem! Być może, będziecie bogobojni!</span>
<span data-aaya="180">Zostało wam przepisane, kiedy którego z was nawiedzi śmierć, a zostawia on jakieś dobra, sporządzenie testamentu dla rodziców i bliskich krewnych, według uznanego zwyczaju. To jest obowiązek bogobojnych!</span>
<span data-aaya="181">A ktokolwiek go zmieni, po tym, jak on to słyszał... to grzech będzie ciążył na tych, którzy go zmieniają. Zaprawdę, Bóg jest słyszący, wszechwiedzący!</span>
<span data-aaya="182">Lecz ten, kto obawia się, że testator popełnił jakieś uchybienie lub grzech i ustanowi między dziedzicami pokój, ten nie będzie miał grzechu. Zaprawdę, Bóg jest przebaczający, litościwy!</span>
<span data-aaya="183">O wy, którzy wierzycie! Jest wam przepisany post, tak jak został przepisany tym, którzy byli przed wami - być może, wy będziecie bogobojni -</span>
<span data-aaya="184">Na określoną liczbę dni. A temu z was, kto jest chory albo w podróży, to na pewną liczbę innych dni. A na tych, którzy mogą to uczynić, ciąży obowiązek wykupu - żywienie biedaka. A jeszcze lepiej dla tego, kto dobrowolnie czyni dobro. Post jest dla was dobrem, jeśli chcecie wiedzieć</span>
<span data-aaya="185">To jest miesiąc ramadan, w którym został zesłany Koran - droga prosta dla ludzi i jasne dowody drogi prostej, i rozróżnienie. Kogo z was zastanie ten miesiąc, to niech pości w tym czasie. A ten, kto jest chory lub w podróży, to przez pewną liczbę innych dni. Bóg chce dać wam ulgę, a nie chce dla was utrudnienia; chce, żebyście dopełnili tę liczbę i żebyście głosili wielkość Boga za to, że On poprowadził was drogą prostą. Być może, będziecie wdzięczni!</span>
<span data-aaya="186">A kiedy zapytają ciebie Moi słudzy o Mnie, to zaprawdę, Ja jestem bliski! Odpowiadam na wezwanie każdego wzywającego, kiedy Mnie wzywa; niech więc oni odpowiedzą na Moje wezwanie i niech we Mnie uwierzą! Być może, oni pójdą drogą prawości!</span>
<span data-aaya="187">Dozwolone wam jest nocą w czasie postu zbliżać się do waszych żon. One są ubiorem dla was, a wy jesteście ubiorem dla nich. Bóg poznał, że oszukiwaliście samych siebie, lecz On nawrócił się ku wam i odpuścił wam. Przeto teraz obcujcie z nimi i poszukujcie tego, co przepisał Bóg. Jedzcie i pijcie, aż odróżnicie nitkę białą od nitki czarnej o świcie. Następnie wypełniajcie post do nocy i nie obcujcie z nimi, lecz przebywajcie pobożnie w meczetach. Takie są granice Boga! Nie zbliżajcie się więc do nich! Tak wyjaśnia Bóg ludziom Swoje znaki. Być może, oni będą bogobojni!</span>
<span data-aaya="188">I nie zjadajcie sobie nawzajem majątków nadaremnie; nie oddawajcie ich sędziom po to, by zjadać grzesznie część majątku innych ludzi - skoro przecież wiecie!</span>
<span data-aaya="189">Oni będą ciebie pytać o fazy księżyca w nowiu. Powiedz: "To są oznaczenia czasu dla ludzi i dla pielgrzymki." Pobożność nie polega na tym, że będziecie wchodzić do waszych domów od tyłu; ale pobożnym jest ten, kto jest bogobojny. Wchodźcie więc do domów przez bramy, i bójcie się Boga! Być może, będziecie szczęśliwi!</span>
<span data-aaya="190">Zwalczajcie na drodze Boga tych, którzy was zwalczają, lecz nie bądźcie najeźdźcami. Zaprawdę; Bóg nie miłuje najeźdźców!</span>
<span data-aaya="191">I zabijajcie ich, gdziekolwiek ich spotkacie, i wypędzajcie ich, skąd oni was wypędzili - Prześladowanie jest gorsze niż zabicie. - I nie zwalczajcie ich przy świętym Meczecie, dopóki oni nie będą was tam zwalczać. Gdziekolwiek oni będą walczyć przeciw wam, zabijajcie ich! - Taka jest odpłata niewiernym!</span>
<span data-aaya="192">Ale jeśli oni się powstrzymają... - zaprawdę, Bóg jest przebaczający, litościwy!</span>
<span data-aaya="193">I zwalczajcie ich, aż ustanie prześladowanie i religia będzie należeć do Boga. A jeśli oni się powstrzymają, to wyrzeknijcie się wrogości, oprócz wrogości przeciw niesprawiedliwym!</span>
<span data-aaya="194">Miesiąc święty za miesiąc święty. Rzeczy święte podlegają talionowi. A jeśli kto odnosi się wrogo do was, to i wy odnoście się wrogo do niego, podobnie jak on odnosi się wrogo do was. I bójcie się Boga! I wiedzcie, że Bóg jest z bogobojnymi!</span>
<span data-aaya="195">Rozdawajcie na drodze Boga! Nie rzucajcie się własnymi rękami ku zatraceniu! Czyńcie dobro, bo, zaprawdę, Bóg miłuje czyniących dobro!</span>
<span data-aaya="196">Odbywajcie dla Boga pielgrzymkę - hadżdż i odwiedzenie - umra! A jeśli macie trudności, to taką ofiarę, jaka jest dla was łatwa. I nie gólcie swoich głów, dopóki ofiara nie dotrze do swego miejsca. A ten, kto jest chory spośród was albo też ma jakiś uraz w głowie, musi się wykupić przez post, przez jałmużnę lub przez ofiarę rytualną. Ale kiedy jesteście bezpieczni, to każdy, kto zadowala się odwiedzeniem umra do czasu pielgrzymki hadżdż, niech złoży ofiarę, jaka jest dla niego łatwa. A ten, kto nie znajdzie niczego, niech pości przez trzy dni w czasie pielgrzymki, a siedem dni, kiedy powróci, to jest dziesięć w całości. To ma ważność tylko dla tego, którego rodzina nie jest obecna w świętym Meczecie. Bójcie się Boga! Wiedzcie, że Bóg jest straszny w karaniu!</span>
<span data-aaya="197">Pielgrzymka przypada na miesiące wiadome. A kto się podjął w nich pielgrzymki, niech się powstrzyma od wszelkich zalotów, od wszelkiej rozpusty czy sprzeczki w czasie trwania pielgrzymki. Bóg wie, co czynicie dobrego. Bierzcie na drogę zaopatrzenie dla siebie! Lecz najlepsze zaopatrzenie na drogę to bojaźń Boża! Przeto bójcie się Mnie, o wy, którzy posiadacie rozsądek!</span>
<span data-aaya="198">Nie jest dla was grzechem, że poszukujecie łaski od waszego Pana. A kiedy wyruszycie z Arafatu, wspominajcie Boga przy świętym drogowskazie; wspominajcie Go, jak was poprowadził na drogę prostą, chociaż przedtem byliście między błądzącymi.</span>
<span data-aaya="199">Następnie wyruszajcie pośpiesznie tam, skąd wyruszyli ludzie, i proście Boga o przebaczenie! Zaprawdę, Bóg jest przebaczający, litościwy!</span>
<span data-aaya="200">A kiedy skończyliście wypełniać wasze pobożne ceremonie, wspominajcie Boga, jak wspominacie waszych ojców, albo jeszcze mocniejszym wspomnieniem! "' Wśród ludzi są tacy, którzy mówią: "Panie nasz!. Daj nam na tym świecie!" Ale taki nie będzie miał udziału w życiu ostatecznym.</span>
<span data-aaya="201">Wśród nich są też tacy, którzy mówią: "Panie nasz! Daj nam na tym świecie dobro i w życiu ostatecznym dobro! I uchroń nas od kary ognia!"</span>
<span data-aaya="202">Oni będą mieli udział w tym, co zarobili. A Bóg jest szybki w rachunku!</span>
<span data-aaya="203">I wspominajcie Boga w dniach oznaczonych! Kto się śpieszy i zdąży w ciągu dwóch dni, nie popełnia grzechu; a kto się opóźni, nie ma grzechu, jeśli jest bogobojny. Bójcie się Boga! I wiedzcie, że do Niego zostaniecie zebrani!</span>
<span data-aaya="204">Wśród ludzi jest taki, którego słowa o życiu na tym świecie zadziwiają cię; on bierze Boga za świadka na to, co jest w jego sercu; a przecież on jest w sporze najbardziej uparty.</span>
<span data-aaya="205">Kiedy się odwróci, chodzi pośpiesznie po ziemi, by szerzyć na niej zepsucie i niszczyć zasiewy i bydło. A Bóg nie lubi zepsucia.</span>
<span data-aaya="206">Kiedy jemu mówią: "Bój się Boga!", to chwyta go grzeszna pycha. Gehenna mu wystarczy. Jakże to złe miejsce wypoczynku!</span>
<span data-aaya="207">Wśród ludzi jest taki, który sprzedaje swoją duszę, poszukując zadowolenia Boga. A Bóg jest dobrotliwy dla Swoich sług.</span>
<span data-aaya="208">Owy, którzy wierzycie! Chodźcie w pokoju wszyscy i nie chodźcie śladami szatana! Zaprawdę, on jest dla was wrogiem jawnym!</span>
<span data-aaya="209">A jeśli się potkniecie, kiedy już otrzymaliście jasne dowody, to wiedzcie, iż Bóg jest potężny, mądry!</span>
<span data-aaya="210">Czyż oni czekają tylko, aż przyjdzie do nich Bóg w cieniu chmur, i aniołowie? Wyrok został już wydany i do Boga zostaną sprowadzone wszystkie sprawy.</span>
<span data-aaya="211">Zapytaj synów Izraela, jak wiele jasnych znaków im daliśmy? A jeśli kto zamienia dobrodziejstwo Boga, kiedy już ono spłynęło na niego... zaprawdę, Bóg jest straszny w karaniu!</span>
<span data-aaya="212">Tym, którzy nie uwierzyli, upiększano życie na tym świecie, a wyśmiewano się z tych, którzy uwierzyli; ale ci, którzy są bogobojni, będą nad nimi w Dniu Zmartwychwstania. Bóg daje zaopatrzenie, komu chce, bez rachunku!</span>
<span data-aaya="213">Ludzie byli jednym narodem. I posłał Bóg proroków jako zwiastunów dobrej wieści, ostrzegających. On zesłał wraz z nimi Księgę z prawdą, aby rozsądzać między ludźmi to, w czym oni się różnili. Ci, którym ona była dana, z zawiści poróżnili się między sobą, kiedy otrzymali jasne dowody. I Bóg poprowadził tych, którzy uwierzyli, ku prawdzie, co do której oni się różnili, za Swoim zezwoleniem. A Bóg prowadzi, kogo chce, ku drodze prostej.</span>
<span data-aaya="214">Czy wy sądzicie, że wejdziecie do Ogrodu, kiedy jeszcze nie doświadczyliście tego, czego doświadczyli ci, którzy już przeminęli przed wami? Dotknęło ich nieszczęście i udręka, doznali trzęsienia ziemi, tak iż mówił Posłaniec i ci, którzy uwierzyli wraz z nim: "Kiedy przyjdzie pomoc Boga?" Czyż nie tak?! Zaprawdę, pomoc Boga jest bliska!</span>
<span data-aaya="215">Będą ciebie pytać o to, co oni mają rozdawać. Powiedz: "To, co wy rozdajecie z dóbr, powinno być dla rodziców i bliskich krewnych, dla sierot, biednych i podróżnego. A cokolwiek czynicie dobrego, zaprawdę, Bóg o tym wie wszystko!</span>
<span data-aaya="216">Przepisana wam jest walka, chociaż jest wam nienawistna. Być może, czujecie wstręt do jakiejś rzeczy, choć jest dla was dobra. Być może, kochacie jakąś rzecz, choć jest dla was zła. Bóg wie, ale wy nie wiecie!"</span>
<span data-aaya="217">Będą ciebie pytać o miesiąc święty i walkę w tym miesiącu. Powiedz: "Walka w tym miesiącu jest sprawą poważną, lecz odsunięcie się od drogi Boga, niewiara w Niego i w święty Meczet, wypędzenie z niego jego ludu jest rzeczą jeszcze poważniejszą przed Bogiem; przecież prześladowanie jest gorsze od zabicia." Oni nie przestaną was zwalczać, dopóki nie odwrócą was od waszej religii, jeśli to potrafią. A jeśli ktoś z was wyrzeknie się swej religii i umrze jako niewierny - to dla takich daremne są ich uczynki na tym świecie i w życiu ostatecznym. Tacy będą mieszkańcami ognia; oni tam będą przebywać na wieki.</span>
<span data-aaya="218">Zaprawdę, ci, którzy uwierzyli i którzy wywędrowali razem, i którzy walczyli na drodze Boga, spodziewają się miłosierdzia Boga. A Bóg jest przebaczający, litościwy!</span>
<span data-aaya="219">Będą ciebie pytać o wino i grę majsir. Powiedz: "W nich jest wielki grzech i pewne korzyści dla ludzi; lecz grzech jest większy aniżeli korzyść z nich." Będą ciebie pytać o to, co mają rozdawać. Powiedz: "To, co jest zbyteczne." Tak Bóg wyjaśnia wam znaki. Być może, wy się zastanowicie</span>
<span data-aaya="220">Nad życiem tego świata i życiem ostatecznym! Oni będą ciebie pytać też o sieroty. Powiedz: "Ulepszenie ich losu jest dobrem. A jeśli się mieszacie z nimi - to one są waszymi braćmi." A Bóg odróżnia tego, który szerzy zgorszenie, od tego, który czyni dobro. A gdyby Bóg zechciał, to z pewnością mógłby was udręczyć. Zaprawdę Bóg jest potężny, mądry</span>
<span data-aaya="221">I nie żeńcie się z kobietami, które czczą bożków, dopóki one nie uwierzą. Z pewnością wierząca niewolnica jest lepsza od kobiety czczącej bożków, choćbyście ją podziwiali. Oto ci, którzy wzywają do ognia. A Bóg wzywa do Ogrodu i do przebaczenia, za Jego zezwoleniem! On wyjaśnia Swoje znaki ludziom. Być może, oni się opamiętają!</span>
<span data-aaya="222">Będą ciebie pytać o okres miesięczny. Powiedz: "To jest cierpienie. Trzymajcie się więc z dala od kobiet podczas okresu miesięcznego i nie zbliżajcie się do nich, dopóki one się nie oczyszczą. A kiedy się oczyszczą, to przychodźcie do nich, tak jak nakazał wam Bóg." Zaprawdę, Bóg miłuje nawracających się i miłuje oczyszczających się!</span>
<span data-aaya="223">Wasze kobiety są dla was polem uprawnym. Przychodźcie więc na wasze pole, jak chcecie, i czyńcie pierwej coś dobrego dla samych siebie. Bójcie się Boga i wiedzcie, że się spotkacie z Nim! A ty głoś radosną wieść dla wierzących!</span>
<span data-aaya="224">Nie przysięgajcie na Boga, że jesteście pobożni i bogobojni i że czynicie pokój między ludźmi. Bóg jest słyszący, wszechwiedzący!</span>
<span data-aaya="225">Bóg nie będzie was karał za pustą gadaninę w waszych przysięgach, lecz będzie was karał za to, co zyskały wasze serca. Bóg jest przebaczający, wspaniałomyślny!</span>
<span data-aaya="226">Ci, którzy przysięgają odejść od swoich kobiet, powinni czekać cztery miesiące. Jeśli oni powrócą... zaprawdę, Bóg jest przebaczający; litościwy!</span>
<span data-aaya="227">A jeśli zdecydują się na rozwód - zaprawdę, Bóg jest słyszący, wszechwiedzący! -</span>
<span data-aaya="228">To kobiety rozwiedzione mają oczekiwać trzy okresy. I nie jest im dozwolone, aby ukrywały to, co stworzył Bóg w ich łonach, jeśli wierzą w Boga i w Dzień Ostatni. A ich mężowie, jeśli zapragną pogodzenia, mają pełne prawo powrócić do nich w tym czasie. One mają prawa równe swoim obowiązkom, zgodnie z uznanym zwyczajem. Mężczyźni mają nad nimi wyższość. Bóg jest potężny, mądry!</span>
<span data-aaya="229">Rozwód jest możliwy dwa razy. Potem więc albo ją zatrzymacie, zgodnie ze zwyczajem, albo dacie jej całkowitą wolność, uprzejmie ją traktując. Nie jest wam dozwolone zabierać cokolwiek z tego, coście dali swoim żonom. Chyba że oboje się obawiają, że nie potrafią zachować granic ustanowionych przez Boga. Jeśli się obawiacie, że nie potrafią zachować granic Boga, to oni oboje nie będą mieli grzechu, jeśli ona się wykupi. Takie są granice Boga! Nie przekraczajcie ich! Ci, którzy przekraczają granice Boga, są niesprawiedliwi.</span>
<span data-aaya="230">A jeśli on rozwiódł się z nią ostatecznie, to ona nie jest mu dozwolona, dopóki nie wyjdzie za innego mężczyznę. A jeśli ten da jej rozwód, to nie popełnią grzechu, powracając do siebie, jeśli oboje sądzą, że zachowują granice Boga. On wyjaśnia je ludziom, którzy posiadają wiedzę.</span>
<span data-aaya="231">Kiedy dajecie rozwód kobietom, to po upływie oznaczonego dla nich czasu albo je zatrzymajcie w sposób uznany zwyczajem, albo też zwolnijcie. Ale nie zatrzymujcie ich wbrew woli, abyście nie popełnili przestępstwa. A ten, kto to czyni, jest niesprawiedliwy dla siebie samego. Nie bierzcie sobie znaków Boga za przedmiot żartów! Wspominajcie dobrodziejstwo Boga względem was i to, co On zesłał wam z Księgi i mądrości dla napomnienia. Bójcie się Boga! I wiedzcie, iż Bóg o każdej rzeczy jest wszechwiedzący!</span>
<span data-aaya="232">A kiedy daliście rozwód kobietom, to po upływie oznaczonego dla nich czasu nie przeszkadzajcie im, aby wzięły sobie innych mężów, jeśli spodobają się sobie nawzajem, zgodnie z przyjętym zwyczajem. Oto jest napomnienie dla tego z was, kto wierzy w Boga i w Dzień Ostatni. Oto co jest bardziej jasne i bardziej czyste dla was. Bóg wie, a wy nie wiecie.</span>
<span data-aaya="233">Matki pragnące w pełni wykarmić swoje dzieci będą je karmiły przez całe dwa lata. A na ojcu dziecka ciąży obowiązek zaopatrzenia ich w żywność i odzież, zgodnie z przyjętym zwyczajem. Nie nakłada się na człowieka niczego, co nie jest w jego możliwości. Rodzicielka nie może doznać szkody z powodu swojego dziecka ani ten, któremu się urodziło dziecko, z powodu jego dziecka. To samo dotyczy osoby dziedziczącej. Jeśli oboje chcą odstawić dziecko od piersi za obopólną zgodą i naradą, to nie popełnią grzechu. A jeśli zechcecie oddać do karmienia wasze dzieci, to nie będziecie mieli grzechu, jeśli dacie za to wynagrodzenie zgodnie z przyjętym zwyczajem. Bójcie się Boga! I wiedzcie, że Bóg widzi dobrze to, co wy czynicie!</span>
<span data-aaya="234">Niektórzy spośród was umierają i pozostawiają żony; one powinny oczekiwać samotne przez cztery miesiące i dziesięć dni. A po wypełnieniu się ich czasu nie będziecie mieć żadnej winy z racji tego, jak one ze sobą postąpią, zgodnie z przyjętym zwyczajem. A Bóg jest w pełni świadomy tego, co wy czynicie.</span>
<span data-aaya="235">I nie popełnicie żadnego grzechu, proponując zaręczyny kobiecie albo ukrywając ten zamiar w swoich sercach. - Bóg wie, że wy o nich myślicie. - Lecz nie czyńcie im obietnic potajemnie, używajcie słów uznanych zwyczajem. I nie decydujcie o zawarciu małżeństwa, dopóki nie upłynie przepisany czas. Wiedzcie, iż Bóg wie, co jest w waszych duszach, więc strzeżcie się Go! Wiedzcie, iż Bóg jest przebaczający, wspaniałomyślny!</span>
<span data-aaya="236">Nie popełniajcie grzechu, dając kobietom rozwód, jeśli nie dotknęliście ich i nie macie w stosunku do nich żadnego zobowiązania. Troszczcie się o nie - zasobny według swojej możliwości, a biedny według swojej - dając im zaopatrzenie godziwe, tak jak należy się ludziom czyniącym dobro.</span>
<span data-aaya="237">A jeśli dacie im rozwód, zanim ich dotkniecie, a już zobowiązaliście się względem nich do jakiegoś podarunku, to dacie im połowę z tego, do czegoście się zobowiązali, chyba że one zrezygnują lub zrezygnuje ten, w którego ręku jest kontrakt małżeński. Ale jeśli zrezygnujecie, to jest bliższe bogobojności! I nie zapominajcie o szlachetności w swoim postępowaniu! Zaprawdę, Bóg widzi dobrze, co czynicie!</span>
<span data-aaya="238">Przestrzegajcie modlitw i modlitwy średniej, i stawajcie przed Bogiem w pokorze!</span>
<span data-aaya="239">A jeśli jesteście w niebezpieczeństwie, to - pieszo lub na wierzchowcu! Ale kiedy jesteście bezpieczni, to wspominajcie Boga, tak jak On was nauczył, czego wy przedtem nie wiedzieliście.</span>
<span data-aaya="240">A ci z was, którzy umierają i zostawiają swoje żony, powinni pozostawić im zapis: utrzymanie na rok bez zmuszania ich do odejścia. A jeśli odejdą,' to nie będziecie mieli grzechu z powodu tego, co one z sobą uczynią, zgodnie z przyjętym zwyczajem. A Bóg jest potężny, mądry! zaprawdę, Bóg jest potężny, mądry!</span>
<span data-aaya="241">Rozwiedzionym kobietom należy się zaopatrzenie zgodnie z przyjętym zwyczajem; to jest obowiązek dla bogobojnych.</span>
<span data-aaya="242">W ten sposób Bóg wyjaśnia wam Swoje znaki. Być może, będziecie rozumni!</span>
<span data-aaya="243">Czyż nie widziałeś tych, którzy wyszli ze swoich domostw - a były ich tysiące - z obawy przed śmiercią? I powiedział im Bóg: "Umierajcie!" A następnie On ich ożywił! Zaprawdę, Bóg jest władcą łaski dla ludzi, lecz większość ludzi nie jest wdzięczna!</span>
<span data-aaya="244">Walczcie na drodze Boga i wiedzcie, że Bóg jest słyszący, wszechwiedzący!</span>
<span data-aaya="245">A kto da Bogu piękną pożyczkę, to On powiększy ją wielokrotnie. Bóg ściska i otwiera szeroko. Do Niego będziemy sprowadzeni.</span>
<span data-aaya="246">Czy nie widziałeś starszyzny synów Izraela po Mojżeszu, kiedy oni powiedzieli do swojego proroka: "Poślij nam króla, wtedy będziemy walczyć na drodze Boga"? On powiedział: "Czy moglibyście nie walczyć, jeśli została wam przepisana walka?" Oni powiedzieli: "A dlaczego nie mielibyśmy walczyć na drodze Boga, skoro zostaliśmy wypędzeni z naszych domostw i od naszych dzieci?" Jednak kiedy została im przepisana walka, oni odwrócili się plecami, z wyjątkiem nielicznych spośród nich. Bóg zna dobrze ludzi niesprawiedliwych!</span>
<span data-aaya="247">I powiedział im ich prorok: "Oto Bóg posłał wam Saula jako króla." Oni powiedzieli: "Jak on może mieć władzę królewską nad nami? My przecież jesteśmy godniejsi od niego do władzy królewskiej, on nie ma nawet dosyć majątku." On powiedział: "Zaprawdę, Bóg wybrał go ponad wami i obdarzył go rozległością wiedzy' i odpowiednią postacią ciała." Bóg daje Swoje królestwo, komu chce, Bóg jest słyszący, wszechwiedzący!</span>
<span data-aaya="248">I powiedział im ich prorok: "Oto znakiem jego królestwa będzie to, iż przyjdzie do was Arka, w której będzie bezpieczeństwo pochodzące od waszego Pana, i reszta tego, co pozostawił ród Mojżesza i Aarona - a poniosą ją aniołowie. Zaprawdę, w tym jest znak dla was, jeśli jesteście wierzącymi!"</span>
<span data-aaya="249">A kiedy wystąpił Saul z wojskami, powiedział: "Oto Bóg doświadczy was przez rzekę: ten, kto z niej wypije, ten nie będzie ode mnie; a ten, kto jej nie skosztuje, ten będzie ode mnie; z wyjątkiem tego, kto raz zaczerpnie z niej swoją ręką." Lecz oni pili z niej, z wyjątkiem niewielu. A kiedy przez nią przeszli, on i ci, którzy razem z nim uwierzyli: "My nie mamy dzisiaj żadnej władzy nad Goliatem i jego wojskami." I powiedzieli ci, którzy sądzili, że spotkają się z Bogiem: "Jak często mały oddział odnosi zwycięstwo nad licznym oddziałem za zezwoleniem Boga!" Bóg jest z tymi, którzy są cierpliwi!</span>
<span data-aaya="250">A kiedy oni wystąpili przeciw Goliatowi i jego wojskom, powiedzieli: Panie nasz! Wylej na nas cierpliwość i umocnij nasze stopy, i dopomóż nam przeciw ludowi niewiernych!"</span>
<span data-aaya="251">I zmusili ich do ucieczki za zezwoleniem Boga; i Dawid zabił Goliata. Bóg dał mu królestwo i mądrość i nauczył go tego, czego chciał. I gdyby Bóg nie powstrzymał jednych ludzi przez drugich, to ziemia zostałaby zniszczona. Ale, zaprawdę, Bóg jest władcą łaski dla światów!</span>
<span data-aaya="252">Takie są znaki Boga, które tobie recytujemy z pełną prawdą. I, z pewnością, ty jesteś wśród posłańców.</span>
<span data-aaya="253">Oto tacy są posłańcy! Wywyższyliśmy jednych z nich ponad drugich. Wśród nich są tacy, z którymi mówił Bóg; i wywyższył jednych z nich w hierarchii. I daliśmy Jezusowi, synowi Marii, jasne dowody, i umocniliśmy Go przez Ducha świętego. I gdyby zechciał Bóg, to nie zwalczaliby się ci, którzy przyszli do nich, kiedy już otrzymali jasne dowody. Lecz oni się poróżnili. Wśród nich byli tacy, którzy uwierzyli, i wśród. nich byli tacy, którzy nie uwierzyli. A gdyby zechciał Bóg, to oni nie walczyliby ze sobą. Lecz Bóg czyni to, co chce.</span>
<span data-aaya="254">O wy, którzy wierzycie, rozdawajcie z tego, w co was zaopatrzyliśmy, zanim nadejdzie dzień, kiedy nie będzie ani handlu, ani przyjaźni, ani wstawiennictwa. Niewierni są niesprawiedliwi!</span>
<span data-aaya="255">Bóg! Nie ma boga, jak tylko On - Żyjący, Istniejący! Nie chwyta Go ni drzemka, ni sen. Do Niego należy to, co jest w niebiosach, i to, co jest na ziemi! A któż będzie się wstawiał u Niego inaczej jak za Jego zezwoleniem? On wie, co było przed nimi, i On wie, co będzie po nich. Oni nie obejmują niczego z Jego wiedzy, oprócz tego, co On zechce. Jego tron jest tak rozległy jak niebiosa i ziemia; Jego nie męczy utrzymywanie ich. On jest Wyniosły, Ogromny!</span>
<span data-aaya="256">Nie ma przymusu w religii! Prawość wyróżniła się od nieprawości. I ten, kto odrzuca fałszywe bóstwa, a wierzy w Boga, uchwycił za najpewniejszy uchwyt, nie mający żadnego pęknięcia. Bóg jest słyszący, wszechwiedzący!</span>
<span data-aaya="257">Bóg jest opiekunem tych, którzy wierzą; On ich wyprowadza z ciemności ku światłu. A opiekunami tych, którzy nie uwierzyli, są fałszywe bóstwa. One ich wyprowadzą ze światła ku ciemnościom. Tacy są mieszkańcami ognia; oni tam będą przebywać na wieki!</span>
<span data-aaya="258">Czy ty nie widziałeś tego, który prowadził spór z Abrahamem w sprawie jego Pana, ponieważ Bóg dał mu królestwo? Oto powiedział Abraham: "Panie mój! Ty jesteś Tym, który daje życie i sprowadza śmierć." On powiedział: "Ja daję życie i sprowadzam śmierć." Powiedział Abraham: "Oto Bóg przywodzi słońce ze wschodu, więc ty przywiedź je z zachodu!" I zawstydzony został ten, który nie uwierzył. Bóg nie prowadzi prostą drogą niesprawiedliwych!</span>
<span data-aaya="259">Albo takiego jak ten, który przechodził mimo miasta leżącego w gruzach aż do fundamentów; on powiedział: "Jak ożywi je Bóg, po tym jak ono umarło?" Uśmiercił go Bóg na sto lat, potem go wskrzesił, mówiąc: "Ile ty tam przebywałeś?" On powiedział: "Przebywałem tam dzień lub część dnia." Powiedział Bóg: "Nie, ty przebywałeś tam sto lat! I popatrz na twoje jedzenie i picie, one się nie zepsuły. ' I popatrz na twojego osła! - My czynimy z ciebie znak dla ludzi - popatrz na te kości, jak My je zestawimy, a następnie obleczemy je w ciało!" A kiedy się to stało jasne, on powiedział: "Wiem; że Bóg jest nad każdą rzeczą wszechwładny!"</span>
<span data-aaya="260">I oto powiedział Abraham: "Panie mój!. Pokaż mi, jak ożywiasz zmarłych!" Powiedział: "Czy ty nie wierzysz?" On powiedział: "Tak! Lecz niech się moje serce uspokoi." Powiedział: "Weź więc cztery ptaki i przyciśnij je do siebie; potem połóż na każdej górze jakąś część z nich i zawołaj je,. a one przylecą do ciebie pośpiesznie. Wiedz, że Bóg jest potężny, mądry!"</span>
<span data-aaya="261">Ci, którzy rozdają swoje majątki na drodze Boga, są podobni do ziarna, które wydało siedem kłosów, a w każdym kłosie - sto ziaren. Bóg daje wielokrotnie temu, komu chce. Bóg jest wszechobejmujący, wszechwiedzący!</span>
<span data-aaya="262">Ci, którzy rozdają swoje majątki na drodze Boga, nie czyniąc z tego powodu żadnego wyrzutu czy szkody - otrzymają nagrodę u swego Pana, nie doznają żadnego lęku ani nie będą się smucić.</span>
<span data-aaya="263">Uprzejme słowa i przebaczenie są lepsze niż jałmużna, po której następuje obraza. Bóg jest bogaty, wspaniałomyślny!</span>
<span data-aaya="264">O wy, którzy wierzycie! Nie czyńcie daremną waszej jałmużny przez wyrzuty i obrazę, tak jak ten, który rozdaje swój majątek przez wzgląd na ludzi, a nie wierzy w Boga i w Dzień Ostatni. On jest podobny do skały pokrytej ziemią: dosięga ją burza deszczowa i pozostawia ją nagą i twardą. Oni nie mają żadnej władzy nad niczym, co zyskali. A Bóg nie prowadzi drogą prostą ludzi niewiernych!</span>
<span data-aaya="265">Ci, którzy rozdają swoje majątki, pragnąc przypodobać się Bogu i umocnić swoje dusze, są podobni do ogrodu na wzgórzu: dosięga go burza deszczowa i on przynosi podwójne plony. A jeśli nie dosięgnie go burza deszczowa, to tylko rosa... Bóg widzi dobrze to, co wy czynicie!</span>
<span data-aaya="266">Czy chciałby któryś z was mieć ogród z palm i winnej latorośli, gdzie w dole płyną strumyki, gdzie są dla niego wszelkiego rodzaju owoce? I oto dosięgłaby go starość - a jego potomstwo byłoby słabowite - a na ogród jego spadłby ognisty huragan i spaliłby go. W ten sposób wyjaśnia wam Bóg znaki. Być może, wy się zastanowicie!</span>
<span data-aaya="267">O wy, którzy wierzycie! Rozdawajcie z dobrych rzeczy, ' które zyskaliście, i z tego, co wyprowadziliśmy dla was z ziemi. Nie zmierzajcie do tego, co podłe, aby z tego rozdawać, i czego sami nie wzięlibyście, jeślibyście nie przymknęli na to oczu. Wiedzcie, że Bóg jest bogaty, godny chwały!</span>
<span data-aaya="268">Szatan obiecuje wam ubóstwo i nakazuje wam bezeceństwo; a Bóg obiecuje wam od Siebie przebaczenie i łaskę. Bóg jest wszechobejmujący, wszechwiedzący!</span>
<span data-aaya="269">On daje mądrość temu, komu chce. A komu darowano mądrość, temu darowano obfite dobro. Ale przypominają sobie to tylko ludzie obdarzeni rozumem.</span>
<span data-aaya="270">I cokolwiek rozdajecie jako jałmużnę albo jakiekolwiek składacie ślubowanie - to, zaprawdę, wie to Bóg! A niesprawiedliwi nie będą mieli pomocników!</span>
<span data-aaya="271">Jeśli dajecie jawnie jałmużnę, to jest dobrze; ale jeśli ją ukrywacie i dajecie biednym, to jest lepsze dla was i to zmazuje wam nieco waszych złych czynów. Bóg jest w pełni świadomy tego, co czynicie!</span>
<span data-aaya="272">Nie do ciebie należy prowadzenie ich drogą prostą; lecz Bóg prowadzi drogą prostą, kogo chce. A co rozdajecie z dobra - to dla samych siebie; wy rozdajecie tylko, poszukując oblicza Boga. I cokolwiek rozdacie z dobra, to zostanie wam w pełni odpłacone i nie doznacie niesprawiedliwości.</span>
<span data-aaya="273">To jest dla ubogich, którzy zostali doprowadzeni do biedy, działając na drodze Boga, i nie mogą wędrować po ziemi; głupiec uważa ich za bogatych z powodu ich wstrzemięźliwości, ale ty poznasz ich po ich znamionach: oni nie proszą ludzi natrętnie: A cokolwiek wy rozdajecie z dobra, to, zaprawdę, Bóg o tym wie dobrze!</span>
<span data-aaya="274">Ci, którzy rozdają swoje majątki nocą i dniem, skrycie i jawnie, otrzymają nagrodę u swego Pana, nie doznają strachu i nie będą się smucić!</span>
<span data-aaya="275">A ci, którzy pożerają lichwę, nie powstaną inaczej, niż powstaje ten, którego przewrócił szatan przez dotknięcie. Tak jest, ponieważ oni mówią: "handel jest podobny do lichwy." Lecz Bóg dozwolił handel, a zakazał lichwy. A ten, kto otrzymał napomnienie od swego Pana i powstrzymał się, będzie miał swoje poprzednie zyski i jego sprawa należy do Boga. A którzy powrócą, tacy będą mieszkańcami ognia; oni tam będą przebywać na wieki.</span>
<span data-aaya="276">Bóg zniweczy lichwę, a pomnoży dawanie jałmużny. Bóg nie miłuje żadnego niewiernego grzesznika!</span>
<span data-aaya="277">Zaprawdę, ci, którzy wierzą i czynią dobre dzieła; ci, którzy odprawiają modlitwę i dają jałmużnę - będą mieli nagrodę u swego Pana; nie doznają strachu! I nie będą się smucić</span>
<span data-aaya="278">O wy, którzy wierzycie! Bójcie się Boga i porzućcie to, co pozostało z lichwy, jeśli jesteście wierzącymi!</span>
<span data-aaya="279">Jeśli jednak tego nie uczynicie, to oczekujcie wezwania do wojny od Boga i Jego Posłańca! A jeśli się nawrócicie, to otrzymacie swój kapitał. Nie czyńcie niesprawiedliwości, to i wy nie doznacie niesprawiedliwości!</span>
<span data-aaya="280">A jeśli kto jest w trudnym położeniu, to należy poczekać, aż jego sytuacja się poprawi; ale darowanie tego jako jałmużny jest dla was lepsze; żebyście tylko wiedzieli!</span>
<span data-aaya="281">I bójcie się Dnia, kiedy zostaniecie sprowadzeni do Boga! Wtedy zostanie wypłacone w pełni każdej duszy, co ona zarobiła - i nikt nie dozna niesprawiedliwości.</span>
<span data-aaya="282">O wy, którzy wierzycie! Jeśli zaciągacie dług między sobą na określony czas, to zapisujcie to! I niech zapisuje między wami pisarz, według sprawiedliwości. I niech pisarz nie sprzeciwia się, by pisać tak, jak nauczył go Bóg. I niech on pisze, a dłużnik niech dyktuje! I niech się boi Boga, swojego Pana, i niczego z tego nie umniejsza. A jeśli dłużnik jest głupcem, słabym albo nie może dyktować, niech dyktuje jego opiekun, zgodnie ze sprawiedliwością! Żądajcie świadectwa dwóch świadków spośród waszych mężczyzn! A jeśli nie będzie dwóch mężczyzn, to jeden mężczyzna i dwie kobiety mogą być świadkami, na których się zgodzicie; jeśli jedna z nich zbłądzi, to druga będzie mogła ją napomnieć. A świadkowie niech nie odmawiają, kiedy są wzywani! I nie wzdragajcie się tego zapisywać - czy to będzie dług mały, czy duży - z zaznaczeniem jego terminu. To jest dla was sprawiedliwsze w obliczu Boga i bardziej prawidłowe dla świadectwa, i odpowiedniejsze dla usunięcia wątpliwości. Chyba że to jest handel towarem, który wy sobie przekazujecie z ręki do ręki; wtedy nie popełnicie grzechu, jeśli tego nie zapiszecie. I żądajcie świadków, kiedy dokonujecie między sobą transakcji, i nie wywierajcie żadnego przymusu ani na pisarza, ani na świadka! A jeśli tak czynicie, to popełniacie grzech. Bójcie się Boga! Bóg was poucza. On o każdej rzeczy jest wszechwiedzący!</span>
<span data-aaya="283">A jeśli jesteście w podróży i nie znajdujecie pisarza - to powinniście wziąć zastaw. A jeśli jeden z was powierza drugiemu jakiś depozyt, to ten, któremu go powierzono, powinien go zwrócić; i niech boi się Boga, swojego Pana! Nie ukrywajcie świadectwa! Ktokolwiek je ukrywa - to, zaprawdę, jego serce jest grzeszne! A Bóg wie dobrze, co wy czynicie!</span>
<span data-aaya="284">Do Boga należy to, co jest w niebiosach, i to, co jest na ziemi! I czy wy ukazujecie to, co jest w waszych duszach, czy też ukrywacie, Bóg z tego zażąda od was rachunku. On przebaczy temu, komu zechce, i On ukarze tego, kogo zechce. Bóg jest nad każdą rzeczą wszechwładny!</span>
<span data-aaya="285">Posłaniec i ludzie wierzący uwierzyli w to, co im zostało zesłane od ich Pana. Wszyscy uwierzyli w Boga i w Jego aniołów, w Jego Księgi i w Jego posłańców. My nie czynimy różnicy między żadnym z Jego posłańców! Oni powiedzieli: "Usłyszeliśmy i posłuchaliśmy! Twoje przebaczenie! Panie nasz! Do Ciebie zmierza wędrowanie!"</span>
<span data-aaya="286">Bóg nie nakłada na duszę niczego więcej nad jej możliwości. Dla niej będzie to, co dla siebie zyskała; i przeciwko niej będzie to, co ona zyskała! Panie nasz! Nie bierz nam za złe, jeśli zapomnieliśmy lub jeśli zgrzeszyliśmy! Panie nasz! Nie nakładaj na nas ciężaru, jak nałożyłeś na tych, którzy byli przed nami! Panie nasz! Nie nakładaj na nas tego, czego my nie jesteśmy w stanie unieść! Odpuść nam, przebacz nam i zmiłuj się nad nami! Ty jesteś naszym Panem! Dopomóż nam przeciw ludowi niewiernych!</span>
</section>
<section data-sura="3">
<span data-name>سُوۡرَةُ اٰلِ عِمۡرٰنَ</span>
<span data-aaya="1">Alif. Lam. Mim.</span>
<span data-aaya="2">Bóg! Nie ma boga; jak tylko On - Żyjący, Istniejący!</span>
<span data-aaya="3">On tobie zesłał Księgę z prawdą, stwierdzając prawdziwość tego, co już było przed nią. On zesłał niegdyś Torę i Ewangelię</span>
<span data-aaya="4">Jako drogę prostą dla ludzi i On zesłał rozróżnienie. Zaprawdę, tych, którzy nie uwierzyli w znaki Boga - czeka kara straszna! Bóg jest potężny, włada zemstą!</span>
<span data-aaya="5">Zaprawdę, nic nie jest ukryte przed Bogiem ani na ziemi, ani w niebie!</span>
<span data-aaya="6">On jest tym, który kształtuje was w łonach, tak jak chce. Nie ma boga, jak tylko On! On jest Potężny, Mądry!</span>
<span data-aaya="7">On jest Tym, który zesłał tobie Księgę. W niej są znaki solidne - one stanowią istotę Księgi i inne - dwuznaczne. Ci, co w sercach mają skłonność do zwątpienia, postępują za tym, co w niej jest wieloznaczne, poszukując niezgody i dążąc do wyjaśnienia tego, co niejasne; lecz nikt nie zna tego wyjaśnienia, tylko Bóg! A ci, którzy są utwierdzeni w wiedzy, mówią: "My wierzymy w niego; wszystko pochodzi od naszego Pana." Lecz przypominają to sobie tylko ludzie obdarzeni rozumem.</span>
<span data-aaya="8">Panie nasz! Nie pozwól zboczyć naszym sercom po tym, jak poprowadziłeś nas drogą prostą! i obdarz nas Swoim miłosierdziem! Zaprawdę, Ty jesteś Dawcą!</span>
<span data-aaya="9">Panie nasz! Zaprawdę, Ty zbierasz ludzi na ów Dzień, co do którego nie ma wątpliwości! Zaprawdę, Bóg nie zmienia obietnicy!</span>
<span data-aaya="10">Zaprawdę, tym, którzy nie uwierzyli, nie pomogą nic wobec Boga ani ich majątki, ani ich dzieci! Oni będą paliwem dla ognia!</span>
<span data-aaya="11">Tak jak było z ludźmi Faraona i tymi, którzy byli przed nimi. Oni za kłamstwo uznali Nasze znaki; i pochwycił ich Bóg za ich grzechy. Bóg jest straszny w karaniu!</span>
<span data-aaya="12">Powiedz tym, którzy nie uwierzyli: "Wy niebawem będziecie zwyciężeni i zostaniecie zebrani ku Gehennie." A jakże to złe miejsce odpoczynku!</span>
<span data-aaya="13">Mieliście już znak w dwóch oddziałach, które się spotkały: jeden oddział walczył na drodze Boga, a drugi pozostał niewierny. Ci ostatni widzieli na własne oczy, że tamtych było dwukrotnie więcej. Lecz Bóg wspiera Swoją pomocą tego, kogo chce. Zaprawdę, w tym jest przykład pouczający dla tych, którzy mają jasne spojrzenie!</span>
<span data-aaya="14">Upiększane jest ludziom upodobanie do namiętności: do kobiet i do synów, do nagromadzonych kintarów złota i srebra, do koni wyróżniających się szlachetnością, do trzód i zasiewów. To jest używanie życia na tym świecie. Lecz u Boga jest najpiękniejsza przystań!</span>
<span data-aaya="15">Powiedz: "Czyż ja mam wam obwieścić coś lepszego aniżeli to?" Ci, którzy się boją Boga, znajdą u swego Pana Ogrody, gdzie w dole płyną strumyki; oni tam będą przebywać na wieki; - i żony czyste - i upodobanie od Boga. A Bóg patrzy na Swoje sługi</span>
<span data-aaya="16">-na tych, którzy mówią: "Panie nasz! Zaprawdę, my wierzymy! Przebacz nam więc nasze grzechy i uchroń nas od kary ognia!"</span>
<span data-aaya="17">- na cierpliwych i szczerych, pokornych i rozdających, o świcie proszących o przebaczenie.</span>
<span data-aaya="18">Zaświadcza Bóg, iż nie ma boga, jak tylko On, - i aniołowie, i ludzie posiadający wiedzę - utrzymując ze słusznością: "Nie ma boga, jak tylko On, Potężny, Mądry!"</span>
<span data-aaya="19">Religią prawdziwą w oczach Boga jest islam! Ci, którym została dana Księga, przez zawiść poróżnili się między sobą, dopiero wtedy, gdy przyszła do nich wiedza. A kto nie wierzy w znaki Boga... zaprawdę, Bóg jest szybki w rozrachunku!</span>
<span data-aaya="20">A jeśli oni będą się z tobą spierać, to powiedz: "Poddałem całkowicie swoją twarz Bogu, a także ci, którzy poszli za mną." I powiedz tym, którym została dana Księga, i ludziom prostym: "Czy poddaliście się całkowicie?" Jeśli oni poddali się całkowicie, to poszli drogą prostą; a jeśli się odwrócili... do ciebie należy tylko obwieszczenie posłannictwa. A Bóg widzi jasno Swoje sługi!</span>
<span data-aaya="21">Zaprawdę, tym, którzy nie wierzą w znaki Boga i którzy zabijają proroków bez żadnego prawa, i którzy spośród ludzi zabijają tych, co nakazują sprawiedliwość - obwieść karę bolesną!</span>
<span data-aaya="22">To są ci, których uczynki są daremne w życiu na tym świecie i w życiu ostatecznym; oni nie będą mieli żadnych pomocników.</span>
<span data-aaya="23">Czyż nie widziałeś tych, którym została dana część Księgi? Oni zostali wezwani do Księgi Boga, aby ona rozstrzygnęła między nimi. Następnie część z nich się odwróciła, i sprzeciwiła.</span>
<span data-aaya="24">Tak się stało, ponieważ oni powiedzieli: "Ogień dotknie nas tylko przez pewną liczbę dni." I zmyleni zostali w swojej religii tym, co sami sobie zmyślali,</span>
<span data-aaya="25">A jak będzie, kiedy zbierzemy ich w Dniu, co do którego nie ma wątpliwości, i każdej duszy będzie w pełni wypłacone to, co ona zarobiła, i nikt nie dozna niesprawiedliwości?</span>
<span data-aaya="26">Powiedz: "O Boże! Władco królestwa! Ty dajesz królestwo, komu chcesz, i Ty odbierasz królestwo, od kogo chcesz: Ty wynosisz, kogo chcesz, i Ty poniżasz, kogo chcesz. W Twoim ręku jest dobro! Zaprawdę; Ty jesteś nad każdą rzeczą wszechwładny!</span>
<span data-aaya="27">Ty wprowadzasz noc w dzień i Ty wprowadzasz dzień w noc. Ty wyprowadzasz żyjące z martwego i Ty wyprowadzasz martwe z żyjącego. Ty dajesz zaopatrzenie, komu chcesz; bez rachunku!"</span>
<span data-aaya="28">Niech wierzący nie biorą sobie za przyjaciół niewiernych, z pominięciem wiernych! A kto tak uczyni, ten nie ma nic wspólnego z Bogiem, chyba że obawiacie się z ich strony jakiegoś niebezpieczeństwa. Bóg ostrzega was przed samym Sobą i do Boga zmierza wędrowanie.</span>
<span data-aaya="29">Powiedz: "Czy wy ukrywacie to, co jest w waszych piersiach, czy wy to ujawniacie - wie o tym Bóg. On zna to, co jest w niebiosach, i to, co jest na ziemi. Bóg jest nad każdą rzeczą wszechwładny!</span>
<span data-aaya="30">Tego dnia, kiedy każdej duszy zostanie przedstawione to, co uczyniła dobrego, i to, co uczyniła złego, każda z nich będzie pragnąć, aby między nią a tym dniem znalazła się ogromna przestrzeń. Ostrzega was Bóg przed samym Sobą. Bóg jest dobrotliwy dla Swoich sług!"</span>
<span data-aaya="31">Powiedz: "Jeśli kochacie Boga, to postępujcie za mną! Wtedy i Bóg będzie was miłował i przebaczy wam wasze grzechy. Bóg jest przebaczający, litościwy!"</span>
<span data-aaya="32">Powiedz: "Słuchajcie Boga i Posłańca! A jeśli się odwrócicie... zaprawdę, Bóg nie kocha niewiernych!"</span>
<span data-aaya="33">Bóg wybrał Adama i Noego, rodzinę Abrahama i rodzinę Imrana - ponad światy!</span>
<span data-aaya="34">Jako potomstwo jednych od drugich. Zaprawdę, Bóg jest słyszący, wszechwiedzący!</span>
<span data-aaya="35">Oto powiedziała żona Imrana: "Panie mój! Ja poświęcam Tobie to, co jest w moim łonie. Przyjmij to więc ode mnie, wszak Ty jesteś Słyszący, Wszechwiedzący!"</span>
<span data-aaya="36">A kiedy ona porodziła, powiedziała: "Panie mój! Oto złożyłam ją - istotę żeńską." - A Bóg wie najlepiej, co ona złożyła, przecież rodzaj męski nie jest jak żeński. - "Nazwałam ją Marią. I oto oddaję ją, ją i jej potomstwo, Tobie pod opiekę przed szatanem przeklętym!"</span>
<span data-aaya="37">I przyjął ją jej Pan przyjęciem pięknym, i uczynił, iż wyrosła wzrostem pięknym, i zaopiekował się nią Zachariasz. Za każdym razem, jak wchodził do niej Zachariasz, do przybytku świętego, znajdował u niej zaopatrzenie. Powiedział: "O Mario! Skąd to przychodzi do ciebie?" Ona powiedziała: "To jest od Boga." Zaprawdę, Bóg daje zaopatrzenie, komu chce - bez żadnego rachunku!</span>
<span data-aaya="38">Wtedy Zachariasz pomodlił się do swego Pana i powiedział: "Panie mój! Obdaruj mnie, od Siebie, wspaniałym potomstwem. Ty przecież słyszysz modlitwę!"</span>
<span data-aaya="39">I ogłosili mu aniołowie kiedy on, stojąc, modlił się w sanktuarium: "Bóg obwieszcza ci radosną wieść o Janie. On potwierdzi słowo od Boga; będzie szlachetnym panem, czystym i prorokiem wśród sprawiedliwych!"</span>
<span data-aaya="40">Zachariasz powiedział: "Panie mój! Jak ja mogę mieć syna, kiedy już osiągnąłem podeszły wiek, a moja żona jest bezpłodna?" Bóg powiedział: "Tak będzie! Bóg czyni, co chce!"</span>
<span data-aaya="41">On powiedział: "Panie mój! Uczyń mi jakiś znak!" Powiedział: "Oto twój znak: nie będziesz mówił z ludźmi przez trzy dni inaczej, jak tylko przez gesty. I wspominaj twego Pana wielekroć, i wysławiaj go wieczorami i rankami!"</span>
<span data-aaya="42">I oto powiedzieli aniołowie: "O Mario! Zaprawdę, Bóg wybrał ciebie i uczynił cię czystą, i wybrał ciebie ponad kobietami światów.</span>
<span data-aaya="43">O Mario! Poddaj się pokornie twemu Panu, wybijaj pokłony i skłaniaj się wraz z tymi, którzy się skłaniają!"</span>
<span data-aaya="44">To należy do opowiadań o tym, co skryte, które tobie objawiamy. Ty nie byłeś wśród nich, kiedy oni rzucali swoje trzciny, aby rozstrzygnąć, który z nich ma się opiekować Marią; i nie byłeś wśród nich, kiedy się sprzeczali.</span>
<span data-aaya="45">Oto powiedzieli aniołowie: "O Mario! Bóg zwiastuje ci radosną wieść o Słowie pochodzącym od Niego, którego imię Mesjasz, Jezus, syn Marii. On będzie wspaniały na tym świecie i w życiu ostatecznym, i będzie jednym z przybliżonych.</span>
<span data-aaya="46">I będzie przemawiał do ludzi już w kołysce, a także jako mąż dojrzały; i będzie wśród sprawiedliwych."</span>
<span data-aaya="47">Ona powiedziała: "O Panie mój! Jakże będę miała syna, skoro nie dotknął mnie żaden mężczyzna?" Powiedział: "Tak będzie! Bóg stwarza to, co chce! Kiedy On decyduje o istnieniu jakiejś rzeczy, to tylko mówi: Bądź! - i to się staje."</span>
<span data-aaya="48">On nauczy go Księgi i mądrości, Tory i Ewangelii</span>
<span data-aaya="49">I uczyni go posłańcem do synów Izraela: "Przyszedłem do was ze znakiem od waszego Pana. Ja utworzę wam z gliny postać ptaka i tchnę w niego, i on stanie się ptakiem. Ja uzdrowię chorego i trędowatego i ożywię zmarłych - za zezwoleniem Boga. Ja wam opowiem, co jecie i co gromadzicie w waszych domach. Zaprawdę, w tym jest znak dla was, jeśli jesteście wierzącymi!</span>
<span data-aaya="50">Ja przychodzę potwierdzić prawdziwość tego, co było przede mną w Torze, i aby uczynić dla was dozwolonym część tego, co wam było zakazane. Przyszedłem do was ze znakiem pochodzącym od waszego Pana. Bójcie się Boga i słuchajcie mnie!</span>
<span data-aaya="51">Zaprawdę, Bóg jest moim i waszym Panem! Przeto czcijcie Go! To jest droga prosta!"</span>
<span data-aaya="52">A kiedy Jezus poczuł w nich niewiarę, powiedział: "Kto jest moim pomocnikiem dla sprawy Boga?" Powiedzieli apostołowie: "My jesteśmy pomocnikami Boga. My w Niego uwierzyliśmy. Daj świadectwo, iż jesteśmy całkowicie poddani!</span>
<span data-aaya="53">Panie nasz! Uwierzyliśmy w to, co zesłałeś, i poszliśmy za Posłańcem. Zapisz nas więc między tymi, którzy dają świadectwo!"</span>
<span data-aaya="54">Oni knuli podstęp i Bóg knuł podstęp; a Bóg jest najlepszy spośród knujących podstępy.</span>
<span data-aaya="55">Oto powiedział Bóg: "O Jezusie! Oto Ja powołam ciebie i wyniosę ku Sobie, oczyszczając cię od tych, którzy nie uwierzyli; i umieszczę tych, którzy poszli za tobą, ponad niewiernymi - aż do Dnia Zmartwychwstania. Następnie do Mnie powrócicie i wtedy rozstrzygnę między wami, w czym się różniliście.</span>
<span data-aaya="56">Tych, którzy nie uwierzyli, ukarzę karą straszną na tym świecie i w życiu ostatecznym; i oni nie będą mieli pomocników."</span>
<span data-aaya="57">A tym, którzy uwierzyli i którzy czynili dobre dzieła, On da w pełni należną im nagrodę. A Bóg nie kocha ludzi niesprawiedliwych!</span>
<span data-aaya="58">Oto co tobie recytujemy ze znaków i mądrego napomnienia.</span>
<span data-aaya="59">Zaprawdę, Jezus jest u Boga jak Adam: On stworzył go z prochu, a następnie powiedział do niego: "Bądź!" - i on jest.</span>
<span data-aaya="60">Prawda pochodzi od twego Pana, nie bądź więc z liczby wątpiących!</span>
<span data-aaya="61">A kto się będzie z tobą sprzeczał w jej przedmiocie po tym, jak otrzymałeś wiedzę, to powiedz: "Pozwólcie! Wezwijmy naszych synów i waszych synów, nasze kobiety i wasze kobiety, nas samych i was samych, potem będziemy się pokornie modlić i wzywać przekleństwa Boga na kłamców!"</span>
<span data-aaya="62">Zaprawdę, to jest opowiadanie prawdziwe! I nie ma boga, jak tylko Bóg! I, zaprawdę, Bóg jest Potężny, Mądry!</span>
<span data-aaya="63">Jeśli oni się odwrócą, to Bóg przecież zna doskonale tych, którzy szerzą zgorszenie!</span>
<span data-aaya="64">Powiedz: "O ludu Księgi! Dochodźcie do słowa jednakowego dla was i dla nas: abyśmy nie czcili nikogo innego, jak tylko Boga, abyśmy nie dodawali Jemu niczego za współtowarzyszy i aby jedni z nas nie brali sobie innych ' jako panów, poza Bogiem." A jeśli oni się odwrócą, to powiedzcie: "Bądźcie świadkami, że my jesteśmy całkowicie poddani!"</span>
<span data-aaya="65">O ludu Księgi Dlaczego dyskutujecie w sprawie Abrahama? Przecież Tora i Ewangelia zostały zesłane po nim. Czyż nie macie rozumu?</span>
<span data-aaya="66">Oto jacy jesteście: dyskutujecie nad tym, o czym macie wiedzę; ale dlaczego dyskutujecie nad tym, o czym nie macie żadnej wiedzy? Bóg wie, a wy nie wiecie!</span>
<span data-aaya="67">Abraham nie był żydem ani chrześcijaninem, lecz był szczerze wierzącym hanifem, całkowicie poddanym, i nie był on z liczby bałwochwalców.</span>
<span data-aaya="68">Zaprawdę, ludzie najbliżsi Abrahamowi to z pewnością ci, którzy poszli za nim. i ten Prorok, i ci, którzy wierzą. Bóg jest opiekunem ludzi wierzących.</span>
<span data-aaya="69">Pewna grupa spośród ludu Księgi chciałaby sprowadzić was z drogi; lecz oni sprowadzają z drogi tylko samych siebie i nie są tego świadomi.</span>
<span data-aaya="70">O ludu Księgi! Dlaczego nie wierzycie w znaki Boga, skoro jesteście świadkami?</span>
<span data-aaya="71">O ludu Księgi Dlaczego ubieracie prawdę w fałsz i zasłaniacie prawdę, a przecież wy wiecie?</span>
<span data-aaya="72">I powiedziała pewna grupa spośród ludu Księgi: "Wierzcie na początku dnia w to, co zostało zesłane tym, którzy uwierzyli, a wyrzeknijcie się wiary na jego końcu;</span>
<span data-aaya="73">I nie wierzcie nikomu innemu jak tylko temu, kto poszedł za waszą religią!" Powiedz: "Zaprawdę, droga prosta - droga Boga - jest taka, żeby każdemu było dane to, co wam dano, w przeciwnym razie bowiem oni będą się sprzeczać z wami przed waszym Panem." Powiedz: "Zaprawdę, łaska jest w ręku Boga! On daje ją, komu chce. Bóg jest wszechobejmujący, wszechwiedzący!</span>
<span data-aaya="74">On obdarza szczególnie Swoim miłosierdziem tego, kogo chce. Bóg jest władcą łaski ogromnej!"</span>
<span data-aaya="75">Wśród ludu Księgi są tacy, którzy, jeśli zawierzysz im kintar, to oni go tobie oddadzą; i wśród nich są tacy, I którzy jeśli im zawierzysz dinara, to oni go tobie nie oddadzą, jeśli nie będziesz ciągle stał nad nimi. Jest tak, ponieważ oni mówią: "Nie mamy żadnego obowiązku względem ludzi nieświadomych. " Oni mówią przeciw Bogu kłamstwo, a przecież oni wiedzą.</span>
<span data-aaya="76">Tak! Ten, kto wiernie wypełnia swoje przymierze i jest bogobojny... przecież Bóg kocha bogobojnych!</span>
<span data-aaya="77">Zaprawdę, ci, którzy handlują, za niską cenę, przymierzem Boga i swoimi przysięgami, nie będą mieli udziału w życiu ostatecznym i nie przemówi do nich Bóg ani nie spojrzy na nich w Dniu Zmartwychwstania, i nie oczyści ich. Czeka ich kara bolesna!</span>
<span data-aaya="78">A wśród nich są tacy, którzy wypaczają Księgę swoją mową, tak abyście uważali, że to należy do Księgi, a to przecież nie należy do Księgi. Oni mówią: "To pochodzi od Boga" - a przecież to nie pochodzi od Boga. I mówią przeciw Bogu kłamstwo, wiedząc o tym.</span>
<span data-aaya="79">Nie godzi się człowiekowi, któremu Bóg dał Księgę, mądrość i proroctwo, mówić potem do ludzi: "Bądźcie moimi sługami, poza Bogiem!" być może, oni powrócą! Raczej: "Bądźcie mistrzami, ponieważ wy stale nauczacie Księgi i ponieważ ją stale studiujecie!"</span>
<span data-aaya="80">On nie rozkazuje wam, abyście sobie brali aniołów i proroków za panów. Czyż On nakazuje wam niewiarę, po tym, jak staliście się całkowicie poddani?</span>
<span data-aaya="81">Oto Bóg zawarł przymierze z prorokami: "Oto co dałem wam z Księgi i mądrości! Następnie przyjdzie do was Posłaniec, potwierdzający prawdziwość tego, co posiadacie. Wy jemu uwierzycie i będziecie mu z pewnością pomagać!". On powiedział: "Czy wy zgadzacie się i przyjmujecie pod tym warunkiem Mój ciężar?" Oni powiedzieli: "Zgadzamy się!" On powiedział: "Dajcie więc świadectwo, a ja będę z wami pośród świadków."</span>
<span data-aaya="82">A którzy się potem odwrócą, są ludźmi zepsutymi.</span>
<span data-aaya="83">Czyż oni poszukują innej religii niż religia Boga? A przecież Jemu poddaje się całkowicie ten, kto jest w niebiosach, i ten, kto jest na ziemi, dobrowolnie i wbrew woli, i do Niego wy będziecie sprowadzeni.</span>
<span data-aaya="84">Powiedz: "Wierzymy w Boga i w to, co nam zesłał, i w to, co zostało zesłane Abrahamowi i Isma`ilowi, Izaakowi i Jakubowi, jak i plemionom; i w to, co zostało dane Mojżeszowi, Jezusowi i prorokom - od ich Pana. My nie robimy rozróżnienia między żadnym z nich i jesteśmy Jemu całkowicie poddani."</span>
<span data-aaya="85">A od tego, kto poszukuje innej religii niż islam, nie będzie ona przyjęta; i on w życiu ostatecznym będzie w liczbie tych, którzy ponieśli stratę.</span>
<span data-aaya="86">Jakże miałby prowadzić Bóg drogą prostą ludzi, którzy odrzucili wiarę, po tym, jak uwierzyli i zaświadczyli, że Posłaniec to prawda, i po tym, jak przyszły do nich jasne dowody? Bóg nie prowadzi drogą prostą ludzi niesprawiedliwych!</span>
<span data-aaya="87">Dla nich zapłatą będzie: przekleństwo Boga, aniołów i ludzi, wszystkich razem.</span>
<span data-aaya="88">Będą tam wiecznie przebywać; nie będzie im zmniejszona kara ani też nie będzie im dana zwłoka.</span>
<span data-aaya="89">Z wyjątkiem tych, którzy potem się nawrócili i czynili dobro. Zaprawdę, Bóg jest przebaczający, litościwy!</span>
<span data-aaya="90">Od tych, którzy odrzucili wiarę, po tym, jak uwierzyli, a następnie powiększyli swoją niewiarę, nawrócenie ich nie zostanie przyjęte, i tacy są zabłąkani.</span>
<span data-aaya="91">Zaprawdę, od tych, którzy nie uwierzyli i zmarli, będąc niewiernymi, nie zostanie przyjęta nawet ziemia pełna złota, jeśliby oni chcieli się dzięki niej wykupić. Czeka ich kara bolesna i nie będą mieli pomocników.</span>
<span data-aaya="92">Nigdy nie osiągniecie prawdziwej pobożności, dopóki nie będziecie rozdawać z tego, co kochacie. Cokolwiek rozdacie, Bóg wie o tym doskonale!</span>
<span data-aaya="93">Wszelkie jedzenie było dozwolone synom Izraela z wyjątkiem tego, co Izrael sobie zakazał, zanim została zesłana Tora. Powiedz: "Przynieście Torę i przeczytajcie ją, jeśli jesteście prawdomówni!"</span>
<span data-aaya="94">A ci, którzy wymyślają przeciw Bogu kłamstwo, są niesprawiedliwi.</span>
<span data-aaya="95">Powiedz: "Bóg mówi prawdę i Postępujcie więc za religią Abrahama, szczerze wierzącego hanifa, on przecież nie był z liczby bałwochwalców!",</span>
<span data-aaya="96">Zaprawdę, pierwszy Dom który został ustanowiony dla ludzi, to ten, który jest w Bakka - błogosławiony, - droga prosta dla światów.</span>
<span data-aaya="97">W nim są znaki jasne - miejsce, gdzie stał Abraham a kto wszedł do niego, był bezpieczny. Na ludziach ciąży obowiązek względem Boga - na tych, którzy mają ku temu środki - odprawienia pielgrzymki do tego Domu. A kto nie wierzy... zaprawdę, Bóg jest bogaty, ponad światami!</span>
<span data-aaya="98">Powiedz: "O ludu Księgi! Dlaczego nie wierzycie w znaki Boga? Bóg przecież jest świadkiem tego, co wy czytacie."</span>
<span data-aaya="99">Powiedz: "O ludu Księgi! Dlaczego odsuwacie z drogi Boga tych, którzy uwierzyli, starając się ją wykrzywić, a przecież jesteście świadkami? Zaprawdę, Bóg nie jest nieuważny wobec tego, co czynicie!"</span>
<span data-aaya="100">O wy, którzy wierzycie! Jeśli będziecie słuchać pewnej sekty spośród tych, którzy otrzymali Księgę, to oni was uczynią na nowo niewiernymi, choć przedtem już uwierzyliście.</span>
<span data-aaya="101">Jakże możecie nie wierzyć,. kiedy wam się recytuje znaki Boga, i kiedy wśród was jest Jego Posłaniec? A kto trzyma się mocno Boga, ten jest prowadzony ku drodze prostej.</span>
<span data-aaya="102">O wy, którzy wierzycie! Bójcie się Boga bojaźnią Jemu należną, i nie umierajcie inaczej, jak tylko będąc całkowicie poddanymi!</span>
<span data-aaya="103">I trzymajcie się razem węzła Boga, i nie rozdzielajcie się! Wspominajcie dobroć Boga nad wami! Oto byliście wrogami, a On uczynił przyjaźń w waszych sercach i staliście się przez Jego dobroć braćmi! Byliście na skraju przepaści ognia, a On was od niego wyratował. W ten sposób Bóg wyjaśnia wam Swoje znaki. Być może, wy pójdziecie drogą prostą!</span>
<span data-aaya="104">I niech powstanie spośród was naród, który wzywa do dobra, nakazuje to, co jest uznane, i zakazuje tego, co jest naganne. Tacy będą szczęśliwi!</span>
<span data-aaya="105">Nie bądźcie jak ci, którzy się podzielili i którzy się poróżnili, po tym, jak przyszły do nich jasne dowody! Tych czeka kara ogromna</span>
<span data-aaya="106">W dniu, kiedy jedne twarze pojaśnieją, a inne pociemnieją. A jeśli chodzi o tych, których twarze pociemniały: "Czy wy staliście się niewiernymi, choć przedtem uwierzyliście? Zakosztujcie więc kary za to, iż nie wierzyliście!"</span>
<span data-aaya="107">A jeśli chodzi o tych, których twarze pojaśniały, to oni będą w miłosierdziu Boga; oni tam będą przebywać na wieki.</span>
<span data-aaya="108">Takie są znaki Boga, które tobie recytujemy z całą prawdą. Bóg nie chce niesprawiedliwości dla światów!</span>
<span data-aaya="109">Do Boga należy to, co jest w niebiosach, i to, co jest na ziemi! I do Boga zostaną zwrócone wszystkie sprawy!</span>
<span data-aaya="110">Wy jesteście najlepszym narodem, jaki został utworzony dla ludzi: wy nakazujecie to, co jest uznane, a zakazujecie tego, co jest naganne; i wierzycie w Boga. I A jeśliby uwierzył lud Księgi, to byłoby dla niego lepiej. Wśród nich są wierzący, lecz większość z nich to ludzie szerzący zepsucie.</span>
<span data-aaya="111">Oni wam nie przyczynią szkody, oprócz niewielkiej przykrości. A jeśli będą was zwalczać, to odwrócą się plecami; wtedy nie otrzymają oni żadnej pomocy.</span>
<span data-aaya="112">Udziałem ich będzie poniżenie, gdziekolwiek by się znajdowali, chyba że będą mieli więź z Bogiem i więź z ludźmi. Oni ściągnęli na siebie gniew Boga i ubóstwo będzie ich udziałem. Tak się stanie, ponieważ nie uwierzyli w znaki Boga i zabijali proroków bez żadnego prawa; ponieważ się zbuntowali i byli występnymi.</span>
<span data-aaya="113">Oni nie są jednakowi. Wśród ludu Księgi jest naród stojący mocno: oni recytują znaki Boga czuwając nocą i wybijają pokłony.</span>
<span data-aaya="114">Oni wierzą w Boga i w Dzień Ostatni; oni nakazują to, co uznane, a zakazują tego, co jest naganne; oni prześcigają się w czynieniu dobra, oni są z liczby sprawiedliwych.</span>
<span data-aaya="115">Cokolwiek uczynią dobrego, to im nie zostanie zaprzeczone. Bóg zna dobrze ludzi bogobojnych.</span>
<span data-aaya="116">Zaprawdę, tym, którzy nie uwierzyli, nie pomogą nic przed Bogiem ich majątki i ich dzieci. Tacy będą mieszkańcami ognia, w którym przebywać będą na wieki.</span>
<span data-aaya="117">To, co oni rozdają w życiu tego świata, jest podobne do wiatru lodowatego: poraził on zasiewy ludzi, którzy byli dla siebie niesprawiedliwi, i zniszczył je. Nie Bóg wyrządził im niesprawiedliwość, lecz oni sami wyrządzili sobie niesprawiedliwość.</span>
<span data-aaya="118">O wy, którzy wierzycie! Nie bierzcie sobie bliskich przyjaciół spoza waszego grona; tacy nie omieszkaliby wam szkodzić; chcieliby, abyście się znaleźli w utrapieniu. Zawiść zionie z ich ust, a to, co kryją ich piersi, jest jeszcze gorsze. Wyjaśniliśmy wam znaki, jeśli jesteście rozumni!</span>
<span data-aaya="119">Oto wy jesteście tymi, którzy ich kochają, lecz oni was nie kochają. Wy wierzycie w Księgę w całości, oni zaś, kiedy was spotkają, mówią: "My wierzymy!", a kiedy znajdują się na osobności, to gryzą sobie palce ze złości na was. Powiedz: "Umierajcie w waszej złości! Zaprawdę, Bóg wie dobrze, co znajduje się w waszych piersiach!"</span>
<span data-aaya="120">Jeśli spotka was coś dobrego, to oni się martwią; a jeśli dosięgnie was coś złego, to oni się tym cieszą. Ale jeśli będziecie cierpliwi i bogobojni, to wcale wam nie zaszkodzi ich podstęp. Zaprawdę, Bóg ogarnia to, co oni czynią!</span>
<span data-aaya="121">I oto ty uszedłeś rankiem od twojej rodziny, ustawiając wiernych w szeregi do walki. Bóg jest słyszący, wszechwiedzący!</span>
<span data-aaya="122">Oto dwa wasze oddziały były bliskie załamania, lecz Bóg był ich opiekunem. Niech zaufają Bogu wierzący!</span>
<span data-aaya="123">Bóg już dopomógł wam pod Badr, kiedy byliście poniżeni. Bójcie się więc Boga! Być może, wy będziecie wdzięczni!</span>
<span data-aaya="124">Oto mówiłeś do wiernych: "Czyż wam to nie wystarczy, że pomaga wam wasz Pan trzema tysiącami zesłanych aniołów?"</span>
<span data-aaya="125">Tak! Jeśli będziecie cierpliwi i bogobojni i jeśli oni zaatakują was niespodziewanie, to dopomoże wam wasz Pan pięcioma tysiącami aniołów, wyróżnionymi.</span>
<span data-aaya="126">I Bóg uczynił to dla was radosną wieścią, aby przez nią uspokoiły się wasze serca - pomoc pochodzi tylko od Boga, Potężnego, Mądrego -</span>
<span data-aaya="127">I ażeby odciąć część tych, którzy nie uwierzyli, albo złamać ich tak, ażeby się wycofali, zawiedzeni.</span>
<span data-aaya="128">Ty nie masz nic do czynienia w tej sprawie, czy On się zwróci ku nim, czy On ich ukarze. Oni przecież są niesprawiedliwi!</span>
<span data-aaya="129">Do Boga należy to, co jest w niebiosach, i to, co jest na ziemi. On przebacza, komu chce, i On karze, kogo chce. Bóg jest przebaczający, litościwy!</span>
<span data-aaya="130">O wy, którzy wierzycie! Nie zdzierajcie lichwy podwójnie podwojonej. I bójcie się Boga! Być może, wy będziecie szczęśliwi!</span>
<span data-aaya="131">I bójcie się ognia, który został przygotowany dla niewiernych!</span>
<span data-aaya="132">Słuchajcie Boga i Posłańca! Być może, doznacie miłosierdzia!</span>
<span data-aaya="133">I na wyścigi spieszcie ku przebaczeniu od waszego Pana i ku Ogrodowi - którego rozległość jest jak niebiosa i ziemia - przygotowanemu dla ludzi bogobojnych;</span>
<span data-aaya="134">Dla tych, którzy rozdają, i w radości, i w utrapieniu; dla tych, którzy powstrzymują gniew i przebaczają ludziom; - a Bóg kocha ludzi czyniących dobro -</span>
<span data-aaya="135">Dla tych, którzy choć popełnili czyn bezecny albo byli niesprawiedliwi względem samych siebie, wspominają Boga i proszą Go o przebaczenie za swoje grzechy - a któż przebacza grzechy oprócz Boga? - i nie trwają uporczywie przy tym, co czynili, bo przecież oni wiedzą.</span>
<span data-aaya="136">Dla tych zapłatą będzie: przebaczenie od ich Pana i Ogrody, gdzie w dole płyną strumyki; oni tam będą przebywać na wieki. Jakże wspaniała to zapłata dla działających!</span>
<span data-aaya="137">Już przed wami różne były drogi postępowania. Wędrujcie więc po ziemi i patrzcie, jaki był ostateczny koniec tych, którzy oskarżali o kłamstwo!</span>
<span data-aaya="138">To jest wyjaśnienie dla ludzi, droga prosta i napomnienie dla bogobojnych.</span>
<span data-aaya="139">I nie słabnijcie, i nie smućcie się; wy będziecie górą, jeśli jesteście wierzącymi!</span>
<span data-aaya="140">Jeśli boli was jakaś rana, to podobna rana boli innych ludzi. Takie dni zmieniamy kolejno wśród ludzi, żeby Bóg poznał tych, którzy wierzą, i wziął spośród was świadków - a Bóg nie kocha ludzi niesprawiedliwych â</span>
<span data-aaya="141">I aby oczyścił tych, którzy wierzą, i unicestwił niewiernych.</span>
<span data-aaya="142">Czy, sądzicie, że wejdziecie do Ogrodu, zanim jeszcze Bóg uzna tych spośród was, którzy się zmagali w walce i pozna tych, którzy są wytrwali?</span>
<span data-aaya="143">Wy życzyliście sobie śmierci, zanim ją spotkaliście. Teraz już ją ujrzeliście i będziecie na nią patrzeć.</span>
<span data-aaya="144">Muhammad jest tylko Posłańcem. Posłańcy przeminęli już przed nim. Czy jeśli on umrze lub zostanie zabity, wy obrócicie się na piętach? A kto obraca się na piętach, nie zaszkodzi w niczym Bogu, lecz Bóg zapłaci tym, którzy są wdzięczni.</span>
<span data-aaya="145">I żadna dusza nie może umrzeć inaczej, jak za zezwoleniem Boga, według zapisu ustanawiającego termin. A kto pragnie nagrody tego świata, to My mu ją damy; a kto pragnie nagrody życia ostatecznego, to My ją też damy. My niebawem zapłacimy tym, którzy są wdzięczni.</span>
<span data-aaya="146">A iluż proroków walczyło mając za sobą liczne tysiące?! Oni nie osłabli od tego, co ich dosięgło na drodze Boga, nie osłabli i nie poddali się. A Bóg kocha ludzi wytrwałych.</span>
<span data-aaya="147">Jedyne ich słowa były: "Panie nasz! Przebacz nam nasze grzechy i występność naszego zachowania! Utwierdź nasze stopy i udziel nam pomocy przeciw ludowi niewiernemu!"</span>
<span data-aaya="148">Bóg dał im nagrodę tego świata oraz piękną nagrodę życia ostatecznego. Bóg kocha ludzi czyniących dobro!</span>
<span data-aaya="149">O wy, którzy wierzycie! Jeśli będziecie słuchać tych, którzy nie uwierzyli, to oni sprawią, że obrócicie się na piętach, i wtedy powrócicie jako stratni.</span>
<span data-aaya="150">Ależ nie! Bóg jest waszym Panem i On jest najlepszym z pomocników!</span>
<span data-aaya="151">My wrzucimy w serca tych, którzy nie uwierzyli, przerażenie za to, iż oni dodawali Bogu jako współtowarzyszy to, czemu On nie zesłał żadnej władzy. Ich miejscem schronienia będzie ogień. A jakże złe to miejsce pobytu dla niesprawiedliwych!</span>
<span data-aaya="152">I uczynił dla was Bóg prawdziwą Swoją obietnicę, kiedy zniszczyliście ich - za Jego zezwoleniem. A kiedyście się załamali i zaczęliście się wzajemnie sprzeczać, i podnieśliście bunt - a On przecież pokazał wam to, co kochacie - wśród was ujawnili się tacy, którzy pragnęli tego świata, i wśród was byli tacy, którzy pragnęli życia ostatecznego. Potem On odwrócił was od nich, aby was doświadczyć. I On wam przebaczył, Bóg przecież jest władcą łaski dla tych, którzy wierzą!</span>
<span data-aaya="153">Oto kiedy wycofywaliście się na górę nie bacząc na nikogo, a Posłaniec wzywał was na tyłach, wówczas On zsyłał wam troskę za troską, abyście się nie martwili, ani z powodu tego, co was minęło, ani z powodu tego, co was dosięgło. Bóg jest dobrze świadomy tego, co czynicie!</span>
<span data-aaya="154">Potem zesłał na was, po tym utrapieniu, bezpieczeństwo - sen, który objął jedną część spośród was. Druga część zaniepokoiła się o siebie, pomyślała o Bogu coś niezgodnego z prawdą, tak jak w epoce pogaństwa. Oni mówili: "Czy możemy mieć jakiś udział w tej sprawie?" Powiedz: "Zaprawdę, cała sprawa należy do Boga!" Oni ukrywają w swoich duszach to, czego tobie nie ukazują. Oni mówią: "Jeślibyśmy mieli jakikolwiek udział w tej sprawie, to nie bylibyśmy tutaj zabijani." Powiedz: "Jeślibyście nawet pozostali w swoich domach, to ci, którym pisane było zginąć, pojawiliby się na swoich miejscach odpoczynku - aby przez to doświadczył Bóg to, co jest w ich piersiach, i aby wypróbował to, co jest w waszych sercach." Bóg zna dobrze to, co się znajduje w piersiach!</span>
<span data-aaya="155">Zaprawdę, jeśli są pośród was tacy, którzy się odwrócili tego dnia, kiedy się spotkały dwa szyki, to tylko szatan winien był ich potknięciu, z powodu tego, co oni dokonali. Bóg im już przebaczył, przecież Bóg jest przebaczający, pobłażliwy!</span>
<span data-aaya="156">O wy, którzy wierzycie! Nie bądźcie, jak ci, którzy nie uwierzyli i mówili o swoich braciach, kiedy oni wyruszyli w drogę po ziemi albo kiedy walczyli na wojnie: "Gdyby byli przy nas, to nie umarliby i nie zostaliby zabici..." Niech Bóg uczyni to strapieniem w ich sercach. Bóg daje życie i powoduje śmierć. Bóg widzi jasno to, co czynicie!</span>
<span data-aaya="157">Z pewnością, jeśli zostaniecie zabici na drodze Boga albo jeśli umrzecie... - to przecież przebaczenie od Boga i miłosierdzie lepsze jest od tego, co oni gromadzą!</span>
<span data-aaya="158">I na pewno, jeśli pomrzecie albo jeśli zostaniecie zabici, to ku Bogu zostaniecie zebrani!</span>
<span data-aaya="159">I przez miłosierdzie od Boga ty stałeś się dla nich łagodny. Gdybyś był surowy i twardego serca, to oni odeszliby od ciebie. Więc przebacz im i proś Boga o przebaczenie dla nich; zasięgaj ich rady w każdej sprawie! A kiedy poweźmiesz decyzję, to zaufaj Bogu! Zaprawdę, Bóg kocha tych, którzy ufają!</span>
<span data-aaya="160">Jeśli pomoże wam Bóg, to nie będzie zwycięzcy nad wami! A jeśli On was pozostawi bez pomocy, to któż wam pomoże prócz Niego?! Niech więc wierzący zaufają Bogu!</span>
<span data-aaya="161">I nie godzi się Prorokowi oszukiwać. Ten, kto oszukuje, przyjdzie ze swoim oszustwem w Dniu Zmartwychwstania. Wtedy zostanie zapłacone w pełni każdej duszy to, czego dokonała; nikt nie dozna niesprawiedliwości.</span>
<span data-aaya="162">Czy ten, kto postępuje za upodobaniem Boga, jest podobny do tego, kto ściągnął gniew Boga? Jego miejscem schronienia będzie Gehenna. A jakże to złe miejsce przybycia!</span>
<span data-aaya="163">Oni będą ustawieni według stopni przed Bogiem, a Bóg widzi jasno to, co oni czynią.</span>
<span data-aaya="164">Bóg okazał dobroć wierzącym, kiedy posłał wśród nich posłańca, spośród nich samych, który recytuje im Jego znaki, który oczyszcza ich, który uczy ich Księgi i mądrości, chociaż oni byli przedtem z pewnością w błędzie oczywistym.</span>
<span data-aaya="165">Czyż kiedy dosięgło was nieszczęście - chociaż wy zadaliście podwójne nieszczęście nie powiedzieliście: "Skądże to?" Powiedz: "To jest od was samych!" Zaprawdę, Bóg jest nad każdą rzeczą wszechwładny!</span>
<span data-aaya="166">To, co dosięgło was tego dnia, kiedy spotkały się oba oddziały, stało się za zezwoleniem Boga, aby On mógł poznać wierzących</span>
<span data-aaya="167">I aby mógł poznać obłudników. Powiedziano im: "Przybywajcie! Walczcie na drodze Boga!" Albo: "Brońcie się!" Oni powiedzieli: "Jeślibyśmy umieli walczyć, to z pewnością poszlibyśmy za wami." Oni tego dnia bliżsi byli niewiary aniżeli wiary. Oni mówią swoimi ustami to, czego nie ma w ich sercach. Bóg wie najlepiej, co oni ukrywają!</span>
<span data-aaya="168">Ci, którzy powiedzieli o swoich braciach: - a sami siedzieli w domu - "Gdyby nas posłuchali, to nie zostaliby zabici." Powiedz: "Odsuńcie śmierć od was samych, jeśli jesteście prawdomówni!"</span>
<span data-aaya="169">I nie uważaj tych, którzy zostali zabici na drodze Boga, za umarłych. Przeciwnie, oni są żyjący! Oni u swojego Pana otrzymują zaopatrzenie,</span>
<span data-aaya="170">Radując się tym, co dał im Bóg ze Swojej łaski. I oni radują się na myśl o tych, którzy się jeszcze z nimi nie połączyli i pozostali w tyle, ponieważ oni nie doznają żadnego strachu i nie będą zasmuceni.</span>
<span data-aaya="171">Oni się radują błogosławieństwem i łaską od Boga, i tym, że Bóg nie gubi nagrody wierzących.</span>
<span data-aaya="172">Ci, którzy odpowiedzieli Bogu i Posłańcowi, kiedy dosięgła ich rana; ci spośród nich, którzy czynili dobro i którzy byli bogobojni - otrzymają nagrodę ogromną!</span>
<span data-aaya="173">Niektórym mówiono: "Oto ludzie zebrali się przeciwko wam, bójcie się ich!"; lecz to pomnożyło tylko ich wiarę i oni powiedzieli: "Wystarczy nam Bóg! Jakże to wspaniały poręczyciel!"</span>
<span data-aaya="174">I oni powrócili z dobrocią i łaską od Boga, i nie dotknęło ich żadne zło. Oni postąpili zgodnie z upodobaniem Boga, a Bóg jest władcą łaski ogromnej.</span>
<span data-aaya="175">To tylko szatan budzi strach przez swoich popleczników. Lecz nie bójcie się ich, bójcie się Mnie, jeśli jesteście wierzącymi!</span>
<span data-aaya="176">Niech cię nie zasmucają tacy, którzy się wyprzedzają w niewierności! Zaprawdę, oni w niczym nie zaszkodzą Bogu! Bóg nie zechce przygotować im udziału w życiu ostatecznym. Ich kara będzie ogromna.</span>
<span data-aaya="177">Zaprawdę, ci, którzy kupili niewiarę za wiarę, nie zaszkodzą w niczym Bogu! Ich kara będzie bolesna.</span>
<span data-aaya="178">I niech nie sądzą ci, którzy nie uwierzyli, że zwłoka, jaką My im dajemy, będzie dla nich dobrem. My dajemy im zwłokę tylko po to, by oni pomnożyli grzech. Dla nich kara będzie poniżająca.</span>
<span data-aaya="179">Bóg pozostawi wiernych w sytuacji, w jakiej się znajdujecie, jedynie do czasu, aż On rozróżni złego od dobrego. Bóg nie da wam poznać tego, co skryte; lecz Bóg wybiera spośród Swoich posłańców, kogo chce. Wierzcie więc w Boga i w Jego posłańców! A jeśli uwierzycie i będziecie bogobojni, to otrzymacie nagrodę ogromną.</span>
<span data-aaya="180">I niech nie sądzą ci, którzy skąpią z tego, co dał im Bóg ze Swojej łaski, że to jest lepsze dla nich. Przeciwnie, to jest gorsze dla nich. W Dniu Zmartwychwstania będą oni nosić na szyi obrożę z tego, czego skąpili. Do Boga należy dziedzictwo niebios i ziemi! A Bóg jest w pełni świadomy tego, co czynicie!</span>
<span data-aaya="181">Bóg usłyszał słowa tych, którzy powiedzieli: "Zaprawdę, Bóg jest biedny, a my jesteśmy bogaci!" My zapiszemy to, co oni mówili, i to, że oni zabijali proroków bez żadnego prawa, i powiemy: "Zakosztujcie kary ognia palącego!"</span>
<span data-aaya="182">Tak będzie za to, co przygotowały wasze ręce, ponieważ Bóg nie jest niesprawiedliwy względem swoich sług.</span>
<span data-aaya="183">Tym, którzy powiedzieli: "Zaprawdę, Bóg zobowiązał nas, abyśmy nie wierzyli posłańcowi, dopóki on nie przyjdzie z ofiarą, którą pożre ogień" powiedz: "Już przychodzili do was posłańcy przede mną, z jasnymi dowodami i z tym, o czym wy mówicie. Dlaczego ich zabiliście, jeśli jesteście prawdomówni?"</span>
<span data-aaya="184">Jeśli oni ciebie uważają za kłamcę, to przecież byli już uznani za kłamców posłańcy przed tobą; oni przyszli z jasnymi dowodami, z Psalmami i Księgą dającą światło.</span>
<span data-aaya="185">Każda dusza zakosztuje śmierci i w Dniu Zmartwychwstania zostaną wam w pełni dane nagrody. A ten, kto zostanie odsunięty od ognia i wprowadzony do Ogrodu, ten osiągnął szczęście. Bo życie tego świata, to tylko złudne używanie.</span>
<span data-aaya="186">Wy z pewnością będziecie doświadczani w waszych dobrach i w was samych; i usłyszycie od tych, którym została dana Księga przed wami, i od bałwochwalców - wiele złego. A jeśli będziecie cierpliwi i jeśli będziecie bogobojni, to okażecie prawdziwe zdecydowanie.</span>
<span data-aaya="187">Oto Bóg zawarł przymierze z tymi, którym została dana Księga: "Wy będziecie ją wyjaśniać ludziom i nie będziecie jej ukrywać." Lecz oni wyrzucili to za swoje plecy, i przehandlowali za niską cenę. Jakże złe jest to, co oni kupują!</span>
<span data-aaya="188">Nie uważaj, że ci, którzy się cieszą z tego, czego dokonali, i lubią, aby ich chwalono za to, czego nie uczynili - nie uważaj, iż oni są zabezpieczeni przed karą. Dla nich kara będzie bolesna!</span>
<span data-aaya="189">Do Boga należy królestwo niebios i ziemi! Bóg jest nad każdą rzeczą wszechwładny!</span>
<span data-aaya="190">Zaprawdę, w stworzeniu niebios i ziemi i w kolejnej zmianie nocy i dnia są znaki dla tych, którzy posiadają rozum,</span>
<span data-aaya="191">Dla tych, którzy wspominają Boga, stojąc, siedząc i leżąc, dla tych, którzy rozmyślają nad stworzeniem niebios i ziemi: Panie nasz! Nie stworzyłeś tego nadaremnie. Niech Ci będzie chwała! Uchroń nas od kary ognia i</span>
<span data-aaya="192">Panie nasz! Zaprawdę, kogo Ty wprowadzisz do ognia, tego okryłeś hańbą. Dla ludzi niesprawiedliwych nie będzie pomocników!</span>
<span data-aaya="193">Panie nasz! My słyszeliśmy wzywającego, który wzywał do wiary: Wierzcie w waszego Pana! - i uwierzyliśmy. Panie nasz! Przebacz nam nasze grzechy i odpuść nam nasze złe czyny! Powołaj nas razem z pobożnymi!</span>
<span data-aaya="194">Panie nasz! Daj nam to, co nam obiecałeś za pośrednictwem Twoich posłańców, i nie zawstydzaj nas w Dniu Zmartwychwstania. Ty przecież nie łamiesz obietnicy!"</span>
<span data-aaya="195">I wysłuchał ich Pan: "Ja nie pozwolę zginąć żadnemu uczynkowi tego spośród was, który czyni dobro, czy będzie to mężczyzna, czy kobieta. Jesteście zależni jedni od drugich. A tym, którzy wywędrowali razem, i tym, którzy zostali wypędzeni ze swoich domostw, i tym, którzy walczyli i zostali zabici - My, z pewnością, odpuścimy ich złe czyny, i wprowadzimy ich do Ogrodów, gdzie w dole płyną strumyki: to jest nagroda pochodząca od Boga!" A u Boga jest piękna nagroda!</span>
<span data-aaya="196">I niech nie zwiedzie ciebie niespokojna ruchliwość niewiernych w tym kraju.</span>
<span data-aaya="197">To jest tylko krótkie używanie. Potem ich miejscem schronienia będzie Gehenna! A jakże to złe miejsce odpoczynku!</span>
<span data-aaya="198">Lecz tych, którzy się boją swego Pana, czekają Ogrody, gdzie w dole płyną strumyki; będą oni tam przebywać na wieki. To jest gościna od Boga. A to, co jest u Boga, jest lepsze dla ludzi pobożnych.</span>
<span data-aaya="199">Zaprawdę, wśród ludu Księgi są tacy, którzy wierzą w Boga i w to, co wam zostało zesłane, i w to, co im zostało zesłane, korząc się przed Bogiem; i oni nie sprzedają znaków Boga za małą cenę! Oni otrzymają nagrodę u swego Pana. Zaprawdę, Bóg jest szybki w rachunku!</span>
<span data-aaya="200">O wy, którzy wierzycie! Bądźcie cierpliwi i współzawodniczcie w cierpliwości! Bądźcie wytrwali i bójcie się Boga! Być może, będziecie szczęśliwi!</span>
</section>
<section data-sura="4">
<span data-name>سُوۡرَةُ النِّسَآءِ</span>
<span data-aaya="1">O ludzie! Bójcie się waszego Pana, który was stworzył z jednej istoty i stworzył z niej drugą do pary; a z nich dwojga rozprzestrzenił wiele mężczyzn i kobiet. Bójcie się Boga, o którego jedni drugich pytacie, i czcijcie łona!</span>
<span data-aaya="2">Dawajcie sierotom ich mienie i nie zamieniajcie tego, co dobre, na to, co złe; i nie zjadajcie ich majątku, dołączając go do waszego majątku! Zaprawdę, to jest wielki grzech!</span>
<span data-aaya="3">A jeśli się obawiacie, iż nie będziecie sprawiedliwi względem sierot... Żeńcie się zatem z kobietami, które są dla was przyjemne - z dwoma, trzema lub czterema. Lecz jeśli się obawiacie, że nie będziecie sprawiedliwi, to żeńcie się tylko z jedną albo z tymi, którymi zawładnęły wasze prawice. To jest dla was odpowiedniejsze, abyście nie postępowali niesprawiedliwie.</span>
<span data-aaya="4">I dawajcie kobietom wiana jako dar. Jeśli one jednak są dobre dla was i użyczą wam cośkolwiek z niego, to jedzcie to dla zdrowia i pomyślności.</span>
<span data-aaya="5">I nie dawajcie nierozumnym waszych dóbr, które wam dał Bóg jako utrzymanie; lecz dajcie im zaopatrzenie z niego i ubierajcie ich, i przemawiajcie do nich życzliwie.</span>
<span data-aaya="6">Doświadczajcie sieroty, aż osiągną wiek do małżeństwa. A jeśli zauważycie w nich dojrzałość sądu, oddajcie im ich dobra! I nie zjadajcie ich dóbr rozrzutnie i pośpiesznie, zanim one osiągną wiek dojrzały. Ten, kto jest bogaty, niech się powstrzyma wspaniałomyślnie, a ten, kto jest biedny, niech zjada w sposób odpowiedni. A kiedy oddajecie im ich dobra, to wezwijcie świadków. A Bóg wystarczy jako przyjmujący rachunek!</span>
<span data-aaya="7">Mężczyznom przypada część tego, co pozostawili rodzice i krewni; i kobietom przypada część tego, co pozostawili rodzice i krewni. Czy to będzie mało, czy dużo, to jest udział obowiązujący prawnie.</span>
<span data-aaya="8">A kiedy są przy podziale obecni: dalsi krewni, sieroty i biedacy, to dajcie im nieco zaopatrzenia i przemawiajcie do nich uprzejmie.</span>
<span data-aaya="9">I niech się obawiają ci, którzy gdyby pozostawili potomstwo słabe, niepokoiliby się o nie; i niech oni boją się Boga i mówią słowa rozsądne.</span>
<span data-aaya="10">Zaprawdę, ci, którzy zjadają dobra sierot, popełniając niesprawiedliwość, zjadają to, co w ich trzewiach będzie ogniem; i będą wystawieni na ogień płonący.</span>
<span data-aaya="11">I daje wam Bóg przykazanie co do waszych dzieci: synowi przypada udział podobny do udziału dwóch córek. A jeśli będzie córek więcej niż dwie, to pozostanie im dwie trzecie z tego majątku; a jeśli będzie tylko jedna, to dla niej będzie połowa. Jeśli zmarły ma syna, to każdemu z dwojga rodziców zmarłego przypadnie jedna szósta z pozostawionego majątku. A jeśli nie ma syna i dziedziczą po nim rodzice, to jego matce przypada jedna trzecia; a jeśli on ma braci, to jego matce przypadnie jedna szósta - po oddaniu legatu, jaki zalecił w testamencie, lub długu. Albowiem nie wiecie, czy rodzice wasi, czy synowie są dla was bardziej pożyteczni. To jest obowiązek ustanowiony przez Boga. Zaprawdę, Bóg jest wszechwiedzący, mądry!</span>
<span data-aaya="12">I wam przypada połowa z tego, co pozostawiły wasze żony, jeśli nie mają dziecka. Jeśli mają dziecko, to wam przypada czwarta część z tego, co one pozostawiły, po potrąceniu legatu, który zapisały w testamencie, lub długu. A im przypadnie czwarta część z tego, co wy zostawicie, jeśli nie macie dziecka. A jeśli macie dziecko, to im przypadnie ósma część z tego, co pozostawicie - po potrąceniu legatu, jaki zapisaliście w testamencie, lub długu. A jeśli mężczyzna lub kobieta mają dziedziców w linii bocznej, i on ma brata lub siostrę, to każdemu z nich dwojga przypadnie szósta część. A jeśli jest ich więcej, to oni są współudziałowcami w jednej trzeciej części dziedzictwa, po potrąceniu legatu zapisanego przez zmarłego w testamencie lub długu - bez niczyjej krzywdy. To jest przykazanie od Boga! A Bóg jest wszechwiedzący, mądry!</span>
<span data-aaya="13">Takie są granice Boga. A kto jest posłuszny Bogu i Jego Posłańcowi, tego On wprowadzi do Ogrodów, gdzie w dole płyną strumyki; oni tam będą przebywać na wieki. I to jest wielkie szczęście!</span>
<span data-aaya="14">A kto się zbuntuje przeciw Bogu i przeciw Jego Posłańcowi i przekroczy Jego granice, to Bóg wprowadzi go do ognia, gdzie będzie przebywał na wieki. I ta kara będzie dla niego poniżająca!</span>
<span data-aaya="15">A wobec tych spośród waszych kobiet, które popełnią wszeteczeństwo, zażądajcie świadectwa czterech spośród was. I jeśli oni poświadczą, to trzymajcie je w domach, dopóki nie zabierze ich śmierć albo też póki Bóg nie przygotuje dla nich jakiejś innej drogi.</span>
<span data-aaya="16">A tych dwoje spośród was, którzy dopuszczą się tego czynu, ukarzcie surowo; ale jeśli się oboje nawrócą i poprawią, to odstąpcie od nich! Zaprawdę, Bóg przyjmuje nawrócenie i jest litościwy!</span>
<span data-aaya="17">Przecież u Boga jest przebaczenie dla tych, którzy popełniają zło nieświadomie i niezwłocznie się nawracają. Ku tym powraca Bóg. Bóg jest wszechwiedzący, mądry!</span>
<span data-aaya="18">Nie ma jednak odpuszczenia dla tych, którzy popełniają złe czyny. A kiedy zastanie któregoś z nich śmierć, wtedy on mówi: "Ja się teraz nawracam." Nie ma też i dla tych, którzy umierają i są niewierni. Dla tych przygotowaliśmy karę bolesną.</span>
<span data-aaya="19">O wy, którzy wierzycie! Nie jest wam dozwolone, abyście dziedziczyli kobiety wbrew ich woli. I nie przeszkadzajcie im zabrać część tego, co im daliście, chyba że dopuszczą się jakiegoś wszeteczeństwa oczywistego. Obchodźcie się z nimi w sposób przyzwoity. A jeśli czujecie względem nich wstręt, to, być może, czujecie wstręt do czegoś, w czym Bóg umieścił wielkie dobro.</span>
<span data-aaya="20">A jeśli chcecie zamienić żonę na drugą, a jednej z nich daliście kintar, to nie odbierajcie z tego nic! Czyż moglibyście cokolwiek zabrać, zniesławiając się i popełniając grzech oczywisty?</span>
<span data-aaya="21">Jakże moglibyście jej to zabrać, skoro byliście niegdyś związani, a one otrzymały od was uroczyste przyrzeczenie?</span>
<span data-aaya="22">Nie pojmujcie za żony kobiet, które były żonami waszych ojców, chyba że to miało miejsce w przeszłości. Zaprawdę, to jest wszeteczeństwo i obrzydliwość - i jakże zła droga!</span>
<span data-aaya="23">Są wam zabronione: wasze matki, wasze córki i wasze siostry; - wasze ciotki ze strony ojca i ze strony matki; - córki brata i córki siostry; - i wasze matki; które was żywiły piersią; - i wasze siostry mleczne i matki waszych żon; - i wasze pasierbice będące pod waszą opieką, zrodzone z żon, z którymi już żyliście; - a jeśli jeszcze z nimi nie żyliście, to nie będziecie mieli grzechu - - i żony waszych synów, zrodzonych z waszych lędźwi; - i żebyście nie poślubiali dwóch sióstr, chyba że to miało miejsce w przeszłości. Zaprawdę, Bóg jest przebaczający, litościwy!</span>
<span data-aaya="24">A także kobiety chronione muhsana, oprócz tych, którymi zawładnęły wasze prawice. Oto co przepisał wam Bóg! I dozwolone wam jest poszukiwać żon poza tymi, które zostały wymienione, i używajcie swojego majątku, biorąc je pod "ochronę", a nie oddając się rozpuście. A żonom dajcie wynagrodzenie, albowiem doznaliście od nich przyjemności; to jest przepis prawny. Nie jest grzechem jeśli coś nawzajem uzgodniliście po dopełnieniu obowiązującego przepisu. Zaprawdę, Bóg jest wszechwiedzący, mądry!</span>
<span data-aaya="25">A komu nie starcza majątku na to, aby poślubić kobiety chronione wierzące, to niech poślubia te dziewczęta wierzące, którymi zawładnęły wasze prawice. A Bóg najlepiej zna waszą wiarę! Wy jesteście jedni od drugich. Poślubiajcie je za pozwoleniem ich rodziny i dajcie im wiana, zgodnie z uznanym zwyczajem, jak kobietom chronionym, a nie jak kobietom rozpustnym ani też przyjmującym przyjaciół. A kiedy one już są chronione, to jeśli popełnią jakieś wszeteczeństwo, spadnie na nie połowa tej kary, jaka spada na kobiety chronione. To jest dla tych spośród was, którzy obawiają się grzechu. Ale lepiej jest dla was, abyście byli cierpliwi. A Bóg jest przebaczający, litościwy!</span>
<span data-aaya="26">Bóg chce was objaśnić i dobrze poprowadzić drogami tych, którzy byli przed wami, i On zwróci się ku wam. Bóg jest wszechwiedzący, mądry!</span>
<span data-aaya="27">Bóg chce nawrócić się ku wam, a ci, którzy idą całkowicie za namiętnościami, chcą, abyście całkowicie upadli.</span>
<span data-aaya="28">Bóg chce wam przynieść ulgę, bo człowiek został stworzony słabym.</span>
<span data-aaya="29">O wy, którzy wierzycie! Nie zjadajcie waszych dóbr między sobą nadaremnie, chyba że to jest handel, za wzajemną zgodą między wami. Nie zabijajcie się! Zaprawdę, Bóg jest dla was litościwy!</span>
<span data-aaya="30">A ktokolwiek uczyni to przez wrogość i niesprawiedliwość, to będziemy go palić ogniem. A to jest dla Boga łatwe!</span>
<span data-aaya="31">Jeśli będziecie unikać wielkich grzechów, które wam zostały zakazane, to My odpuścimy wam wasze złe uczynki i wprowadzimy was wejściem szlachetnym.</span>
<span data-aaya="32">Nie pragnijcie tego, czym wyróżnił Bóg jednych z was, dając im wyższość nad drugimi. Mężczyznom przypadnie udział w tym, co sobie zarobili, i kobietom przypadnie udział w tym, co sobie zarobiły. Proście Boga o Jego łaskę! Zaprawdę, Bóg zna dobrze każdą rzecz!</span>
<span data-aaya="33">Dla każdego ustanowiliśmy dziedziców tego, co pozostawili rodzice i bliscy krewni oraz ci, z którymi związały was przysięgi - dawajcie im więc ich udział. Zaprawdę, Bóg jest świadkiem każdej rzeczy!</span>
<span data-aaya="34">Mężczyźni stoją nad kobietami ze względu na to, że Bóg dał wyższość jednym nad drugimi, i ze względu na to, że oni rozdają ze swojego majątku. Przeto cnotliwe kobiety są pokorne i zachowują w skrytości to, co zachował Bóg. I napominajcie te, których nieposłuszeństwa się boicie, pozostawiajcie je w łożach i bijcie je! A jeśli są wam posłuszne, to starajcie się nie stosować do nich przymusu. Zaprawdę, Bóg jest wzniosły, wielki!</span>
<span data-aaya="35">A jeśli obawiacie się rozdarcia między nimi obojgiem, to poślijcie rozjemcę z jego rodziny i rozjemcę z jej rodziny. Jeśli oni oboje zechcą się pogodzić, to Bóg doprowadzi do zgody między nimi. Zaprawdę, Bóg jest wszechwiedzący, świadomy!</span>
<span data-aaya="36">Czcijcie Boga i nie dodawajcie współtowarzyszy! Okazujcie dobroć rodzicom i bliskim krewnym, i sierotom, i biednym, sąsiadowi bliskiemu krewnemu i sąsiadowi, który jest wam obcy, i towarzyszowi będącemu u boku, i podróżnemu, i temu, którym zawładnęły wasze prawice. Zaprawdę, Bóg nie kocha tych, którzy są zuchwali i pełni pychy!</span>
<span data-aaya="37">Tych, którzy są skąpcami i nakazują skąpstwo ludziom; i ukrywających to, co dał im Bóg ze Swojej łaski! - przygotowaliśmy dla niewiernych cierpienie poniżające -</span>
<span data-aaya="38">I tych, którzy rozdają swoje dobra tylko dlatego, by ludzie widzieli, a nie wierzą w Boga i Dzień Ostateczny, i tych, co mają szatana za towarzysza. A jakże to zły towarzysz!</span>
<span data-aaya="39">A cóż by im szkodziło, jeśliby uwierzyli w Boga i Dzień Ostatni, i jeśliby rozdawali z tego, co dał im Bóg? Bóg przecież zna ich dobrze.</span>
<span data-aaya="40">Zaprawdę, Bóg nie wyrządzi niesprawiedliwości nawet na ciężar jednego pyłku. A jeśli to będzie czyn dobry, to On go podwoi i da, ze Swojej strony, nagrodę ogromną.</span>
<span data-aaya="41">I jak to będzie, kiedy My przyjdziemy ze świadkami od każdego narodu i przyprowadzimy ciebie jako świadka przeciwko nim?</span>
<span data-aaya="42">Tego Dnia będą pragnęli ci, którzy nie uwierzyli i zbuntowali się przeciw Posłańcowi, aby ich pokryła ziemia; i oni nie ukryją przed Bogiem żadnego wydarzenia.</span>
<span data-aaya="43">O wy, którzy wierzycie! Nie zbliżajcie się do modlitwy, kiedy jesteście pijani, dopóki nie będziecie wiedzieć, co mówicie, ani też będąc nieczystymi - chyba że jesteście podróżnikami w drodze - dopóki nie dokonacie ablucji. A jeśli jesteście chorzy albo jeśli jesteście w podróży, albo jeśli któryś z was przyszedł z miejsca ustronnego, albo też gdy dotykaliście kobiet i nie znaleźliście wody, to posłużcie się czystym piaskiem i obcierajcie sobie twarze i ręce. Zaprawdę, Bóg jest pobłażliwy, przebaczający!</span>
<span data-aaya="44">Czy ty nie widzisz, że ci, którym dano część Księgi, kupują błądzenie i pragną, abyście i wy zbłądzili z drogi?</span>
<span data-aaya="45">Bóg zna dobrze waszych wrogów. Bóg wystarczy jako opiekun! Bóg wystarczy jako wspomożyciel!</span>
<span data-aaya="46">Niektórzy spośród Żydów zmieniają słowom ich miejsca i mówią: "Słyszeliśmy i nie posłuchaliśmy"; i "słuchaj jak ten, kto nie słyszy", i "przyglądaj się nam". Wykręcają sobie języki i zadają cios religii. A jeśliby oni powiedzieli: "Słyszeliśmy i posłuchaliśmy", i "posłuchaj i spojrzyj na nas", to byłoby lepiej dla nich i prościej. Lecz przeklął ich Bóg za ich niewiarę; i oni nie wierzą, z wyjątkiem niewielu.</span>
<span data-aaya="47">O wy, którym została dana Księga! Wierzcie temu, co zesłaliśmy, potwierdzając prawdziwość tego, co już posiadacie, zanim My nie zetrzemy waszych twarzy i nie odwrócimy ich do tych; albo nie przeklniemy ich, jak przeklęliśmy zwolenników soboty. I rozkaz Boga został spełniony.</span>
<span data-aaya="48">Zaprawdę, Bóg nie przebacza tym, którzy Jemu dodają współtowarzyszy, podczas gdy On przebacza, komu chce, mniejsze grzechy. A kto dodaje Bogu współtowarzyszy, ten wymyślił grzech ogromny.</span>
<span data-aaya="49">Czy ty nie widziałeś tych, którzy oczyszczają samych siebie? Wcale nie! To Bóg oczyszcza, kogo chce, i oni nie doznają niesprawiedliwości nawet na łupinkę daktyla.</span>
<span data-aaya="50">Popatrz, jak oni wymyślają przeciw Bogu kłamstwo! To już wystarczy jako grzech oczywisty!</span>
<span data-aaya="51">Czy nie widziałeś tych, którym została dana część Księgi? Oni wierzą w fałszywe bóstwa: Gibta i Saguta, i mówią o tych, którzy nie uwierzyli: "Ci są na lepszej drodze aniżeli ci, którzy uwierzyli."</span>
<span data-aaya="52">To są ci, których przeklął Bóg. A jeśli kogo przeklął Bóg, to nie znajdziesz dla niego pomocnika.</span>
<span data-aaya="53">A jeśliby oni mieli jakiś udział w królestwie? To wówczas nie daliby ludziom tyle co łupinka z daktyla.</span>
<span data-aaya="54">A czy mają zazdrościć ludziom tego, czym obdarzył ich Bóg ze Swojej łaski? Przecież My daliśmy rodowi Abrahama Księgę i mądrość i daliśmy im królestwo ogromne.</span>
<span data-aaya="55">I wśród nich byli tacy, którzy uwierzyli w to, i wśród nich byli tacy, którzy się odwrócili od tego. Piekło wystarczy jako ogień!</span>
<span data-aaya="56">Zaprawdę, tych, którzy nie uwierzyli w Nasze znaki, będziemy palić w ogniu. I za każdym razem, kiedy się ich skóra spali, zamienimy im skóry na inne, aby zakosztowali kary. Zaprawdę, Bóg jest potężny, mądry!</span>
<span data-aaya="57">A tych, którzy uwierzyli i czynili dobro, wprowadzimy do Ogrodów; gdzie w dole płyną strumyki. Będą oni tam przebywać na wieki, nieśmiertelni. Będą tam mieli małżonki bez skazy. I wprowadzimy ich do cienia cienistego.</span>
<span data-aaya="58">Zaprawdę, Bóg nakazuje wam, abyście oddawali powierzone dobra ich właścicielom! A jeśli sprawujecie sądy wśród ludzi, to sądźcie według sprawiedliwości: Zaprawdę, jakże wspaniałe jest to, do czego Bóg was nawołuje! Zaprawdę, Bóg jest słyszący, widzący!</span>
<span data-aaya="59">O wy, którzy wierzycie! Słuchajcie Boga! Słuchajcie Posłańca! I słuchajcie tych spośród was, którzy posiadają moc rozkazywania! A jeśli się sprzeczacie o coś między sobą, to przedstawcie to Bogu i Posłańcowi - jeśli wierzycie w Boga i w Dzień Ostatni! To jest lepsze i piękniejsze jako objaśnienie.</span>
<span data-aaya="60">Czy ty nie widziałeś tych, którzy twierdzą, że uwierzyli w to, co im zostało objawione, i w to, co zostało objawione przed tobą? Oni chcą się poddać pod sąd bożka Saguta, a przecież zostało im nakazane, by w niego nie wierzyli. Szatan chce ich sprowadzić na dalekie bezdroża.</span>
<span data-aaya="61">A Kiedy się im mówi: "Przychodźcie do tego, co objawił Bóg, i do Posłańca!" - ty widzisz, jak obłudnicy odwracają się od ciebie całkowicie.</span>
<span data-aaya="62">I jakże to będzie, kiedy dosięgnie ich jakieś nieszczęście za to, co pierwej uczyniły ich ręce? I kiedy oni potem przyjdą do ciebie, przysięgając na Boga: "My nie chcieliśmy niczego innego, jak tylko czynienia dobra i udzielania pomocy"?</span>
<span data-aaya="63">To są ci, o których Bóg wie, co znajduje się w ich sercach. Odwróć się więc od nich, napominaj ich i powiedz im o nich samych słowa przekonywujące!</span>
<span data-aaya="64">Jeśli wysłaliśmy jakiegoś posłańca, to tylko po to, aby był słuchany - za pozwoleniem Boga. A gdyby oni, kiedy sami sobie wyrządzają niesprawiedliwość, przyszli do ciebie, poprosili Boga o przebaczenie i poprosiłby o przebaczenie dla nich Posłaniec, to znaleźliby Boga jako przyjmującego nawrócenie, litościwego.</span>
<span data-aaya="65">Ale nie! Na twego Pana! Oni nie uwierzą, dopóki nie uczynią ciebie sędzią w tym, co jest przedmiotem sporu między nimi. Potem nie znajdą już w sobie sprzeciwu co do tego, co rozstrzygnąłeś, i poddadzą się całkowicie.</span>
<span data-aaya="66">Jeślibyśmy im przykazali: "Zabijajcie się!" albo też: "Wychodźcie z waszych domostw!" - uczyniliby to tylko nieliczni z nich. Gdyby uczynili to, do czego zostali napomniani, to byłoby lepsze dla nich i mocniejsze dla ich utwierdzenia.</span>
<span data-aaya="67">I wtedy dostaliby od Nas nagrodę ogromną</span>
<span data-aaya="68">I poprowadzilibyśmy ich drogą prostą.</span>
<span data-aaya="69">A kto posłucha Boga i Jego Posłańca, będzie wraz z tymi, którym Bóg okazał dobroć: z prorokami i sprawiedliwymi, z męczennikami i świętymi. Jakże oni są piękni jako towarzysze!</span>
<span data-aaya="70">To jest łaska od Boga. I Bóg wystarcza jako wszechwiedzący!</span>
<span data-aaya="71">O wy, którzy wierzycie! Zachowajcie ostrożność i ruszajcie pojedynczymi oddziałami lub ruszajcie wszyscy razem!</span>
<span data-aaya="72">Zaprawdę, wśród was jest taki, który zdecydowanie zwleka A kiedy dosięga was jakieś nieszczęście, to on mówi: "Bóg okazał mi dobroć, ponieważ ja nie byłem z nimi jako świadek."</span>
<span data-aaya="73">A jeśli dosięgnie was łaska od Boga, to on z pewnością będzie mówił, jak gdyby między wami i nim nie było żadnego uczucia miłości: "O, gdybym był razem z wami, to osiągnąłbym wielki sukces!"</span>
<span data-aaya="74">Niechże walczą na drodze Boga ci, którzy za życie tego świata kupują życie ostateczne! A kto walczy na drodze Boga i zostanie zabity albo zwycięży, otrzyma od Nas nagrodę ogromną.</span>
<span data-aaya="75">Dlaczego nie walczycie na drodze Boga, jak również za słabych mężczyzn, kobiety i dzieci, którzy mówią: "Panie nasz! Wyprowadź nas z tego miasta, którego mieszkańcy są niesprawiedliwi?! I daj nam od Siebie opiekuna! I daj nam od Siebie pomocnika!"</span>
<span data-aaya="76">Ci, którzy wierzą, walczą na drodze Boga, a ci, którzy nie wierzą, walczą na drodze Saguta. Walczcie więc z poplecznikami szatana! Zaprawdę, podstęp szatana jest słaby!</span>
<span data-aaya="77">Czyż nie widziałeś tych, którym powiedziano: "Powstrzymajcie wasze ręce! Odprawiajcie modlitwę i dawajcie jałmużnę!" A kiedy jest im nakazana walka, to wtedy część z nich obawia się ludzi, tak jakby się obawiała Boga albo jeszcze bardziej. Mówią oni: "Panie nasz! Dlaczego nakazałeś nam walkę? A gdybyś dał nam trochę zwłoki?" Powiedz: "Używanie życia na tym świecie - niedługie, a życie ostateczne jest lepsze dla tego, kto jest bogobojny. I nie doznacie niesprawiedliwości nawet na łupinkę daktyla."</span>
<span data-aaya="78">Gdziekolwiek byście byli, dosięgnie was śmierć, nawet gdybyście byli na wyniosłych wieżach. Jeśli spotka ich jakieś dobro, to oni mówią: "To przychodzi od Boga"; a jeśli dosięgnie ich jakieś zło, to oni mówią: "To pochodzi od ciebie." Powiedz: "Wszystko pochodzi od Boga!" Lecz dlaczegoż ci ludzie nie mogą pojąć żadnej mowy?</span>
<span data-aaya="79">Każde dobro, które cię spotyka, pochodzi od Boga. A każde zło, które cię dosięga, pochodzi od ciebie samego. Wysłaliśmy ciebie do ludzi jako Posłańca. I Bóg wystarczy jako świadek!</span>
<span data-aaya="80">Ktokolwiek słucha Posłańca, ten słucha Boga. A ktokolwiek się odwraca... - My nie posłaliśmy ciebie, abyś był nad nimi stróżem.</span>
<span data-aaya="81">I mówią: "Jesteśmy posłuszni!" Lecz jak tylko wyjdą od ciebie, to niektórzy z nich rozmyślają nocą nad czymś innym niż to, co ty mówisz. A Bóg zapisuje to, co oni zamyślają nocą. Odwróć się więc od nich i zaufaj Bogu! Bóg wystarczy jako opiekun!</span>
<span data-aaya="82">Czyż oni nie zastanawiają się nad Koranem? Przecież gdyby on pochodził od kogoś innego niż od Boga, z pewnością znaleźliby w nim liczne sprzeczności.</span>
<span data-aaya="83">A kiedy dociera do nich jakaś wiadomość, uspokajająca lub budząca obawy, to oni ją rozpowszechniają. A gdyby przedstawili ją Posłańcowi albo tym spośród nich, którzy mają władzę, to wówczas poznaliby ją ci, którzy potrafią zbadać ją do głębi. I gdyby nie łaska Boga nad wami i Jego miłosierdzie, to, z pewnością, poszlibyście za szatanem, z wyjątkiem nielicznych!</span>
<span data-aaya="84">Walcz więc na drodze Boga! - Ty będziesz obciążony odpowiedzialnością tylko za siebie samego! - I zachęcaj wierzących! Być może, Bóg powstrzyma srogość tych, którzy nie uwierzyli; Bóg jest silniejszy od nich w srogości i silniejszy jest w karaniu.</span>
<span data-aaya="85">Kto wstawia się w dobrej sprawie, ten będzie miał w niej udział; a kto wstawia się w złej sprawie, ten będzie miał jej podwójne obciążenie. Bóg czuwa nad każdą rzeczą!</span>
<span data-aaya="86">Kiedy kierują do was pozdrowienie, to wy jeszcze piękniej pozdrówcie albo oddajcie to pozdrowienie. Zaprawdę, Bóg podlicza każdą rzecz!</span>
<span data-aaya="87">Bóg! Nie ma boga, jak tylko On! On zgromadzi was z pewnością w Dniu Zmartwychwstania ' - nie ma co do tego wątpliwości! A kto jest bardziej prawdziwy aniżeli Bóg - kiedy mówi?!</span>
<span data-aaya="88">Dlaczego stanowicie dwie partie w odniesieniu do obłudników? Bóg odrzucił ich, bo na to sobie zarobili. Czy wy chcecie poprowadzić drogą prostą tych, których Bóg sprowadził z drogi? Kogo sprowadził z drogi Bóg, dla tego nie znajdziesz żadnej drogi.</span>
<span data-aaya="89">Oni by chcieli, abyście byli niewiernymi, tak jak oni są niewiernymi, abyście więc byli równi. Przeto nie bierzcie sobie opiekunów spośród nich, dopóki oni nie wywędrują razem na drodze Boga. A jeśli się odwrócą, to chwytajcie i zabijajcie ich, gdziekolwiek ich znajdziecie! I nie bierzcie sobie spośród nich ani opiekuna, ani pomocnika!</span>
<span data-aaya="90">Z wyjątkiem tych, którzy są związani z ludem mającym z wami przymierze; albo tych, którzy przyszli do was - z sercem ściśniętym - aby walczyć z wami albo ze swoim ludem. Gdyby zechciał Bóg, to dałby im władzę nad wami, I oni zwalczyliby was. A jeśli oni odejdą, nie prowadząc z wami walki, i zaofiarują wam pokój, to wówczas nie wskaże wam Bóg przeciwko nim żadnej drogi.</span>
<span data-aaya="91">Wy znajdziecie innych, którzy będą chcieli żyć z wami w pokoju, i żyć w pokoju ze swoim ludem. Za każdym razem, kiedy będą doprowadzeni do buntu, doznają w tej próbie porażki. A jeśli oni nie odejdą od was i nie zaproponują wam pokoju ani nie powstrzymają swoich rąk, to chwytajcie ich i zabijajcie ich, gdziekolwiek ich napotkacie. My wam dajemy nad nimi władzę jawną!</span>
<span data-aaya="92">Nie powinien wierzący zabijać wierzącego, chyba tylko przez pomyłkę. A kto zabije wierzącego przez pomyłkę, tego obowiązuje wyzwolenie niewolnika wierzącego i okup krwi wręczony jego rodzinie, chyba że oni rozdadzą to jako jałmużnę. A jeśli zabity należy do ludu wrogiego wam i jest wierzący, to obowiązuje uwolnienie niewolnika wierzącego. A jeśli on należy do ludu, z którym zawarliście przymierze, to obowiązuje okup krwi przekazany jego rodzinie i wyzwolenie niewolnika wierzącego. A kto nie ma takiej możliwości, to obowiązuje go post dwóch miesięcy po sobie następujących, jako pokuta przed Bogiem. Bóg jest wszechwiedzący, mądry!</span>
<span data-aaya="93">A kto zabije wierzącego naumyślnie, to zapłatą dla niego będzie Gehenna, gdzie będzie przebywał wiecznie. Bóg rozgniewał się na niego i przeklął go, i przygotował dla niego karę ogromną.</span>
<span data-aaya="94">O wy, którzy wierzycie! Kiedy wchodzicie na drogę Boga, miejcie jasne rozeznanie i nie mówcie temu, kto wam zaofiaruje pokój: "Ty nie jesteś wierzącym!" - zabiegając jedynie o to, co ofiaruje życie na tym świecie. A przecież u Boga są zdobycze obfite. Takimi wy byliście przedtem, lecz Bóg okazał wam dobroć. Miejcie więc jasne rozeznanie! Zaprawdę, Bóg jest w pełni świadomy tego, co czynicie!</span>
<span data-aaya="95">Ci spośród wiernych, którzy siedzą spokojnie - oprócz tych, którzy doznali szkody - i ci, którzy z zapałem walczą na drodze Boga swoimi dobrami i swoim życiem - nie są wcale równi. Wywyższył Bóg gorliwie walczących swoimi dobrami i swoim życiem nad tych, którzy siedzą spokojnie, o jeden stopień. Wszystkim Bóg obiecał rzeczy piękne. Lecz Bóg wyróżnił walczących gorliwie ponad tych, którzy siedzą spokojnie, nagrodą ogromną -</span>
<span data-aaya="96">Zbliżając ich o wiele stopni do Siebie przez przebaczenie i miłosierdzie. Bóg jest przebaczający, litościwy!</span>
<span data-aaya="97">Zaprawdę, kiedy aniołowie zabierają dusze tych, którzy sami sobie wyrządzili niesprawiedliwość, mówią: "W jakim stanie byliście?" Oni powiedzą: "Byliśmy uciśnionymi na ziemi." Powiedzą: "Czy ziemia Boga nie była dość rozległa, żebyście mogli wędrować po niej?" Otóż dla tych Gehenna będzie miejscem schronienia. A jakże to nieszczęsne miejsce przybycia!</span>
<span data-aaya="98">Wyjątkiem są ci uciśnieni spośród mężczyzn, kobiet i dzieci, którzy nie są zdolni do jakiegoś podstępu ani też nie są poprowadzeni prostą drogą.</span>
<span data-aaya="99">Tym, być może, odpuści Bóg! Bóg jest odpuszczający, przebaczający!</span>
<span data-aaya="100">A kto wędruje na drodze Boga, ten znajdzie na ziemi liczne miejsca schronienia, rozległe. A kto wyjdzie ze swojego domu i wywędruje ku Bogu i Jego Posłańcowi, a potem dosięgnie go śmierć - to nagroda jego będzie u Boga. A Bóg jest przebaczający, litościwy!</span>
<span data-aaya="101">A kiedy przebiegacie ziemię, to nie jest dla was grzechem skrócić nieco modlitwę, jeśli się obawiacie, że zagrożą wam ci, którzy nie wierzą. Zaprawdę, niewierni są dla was wrogiem jawnym!</span>
<span data-aaya="102">A kiedy ty znajdujesz się wśród nich i odprawiasz dla nich modlitwę, to niech stanie razem z tobą do modlitwy jeden oddział spośród nich i niech wezmą swoją broń! A kiedy już wykonają pokłony, niech staną za wami! I niech przyjdzie drugi oddział, który się jeszcze nie modlił, i niech się modlą razem z tobą; niech też mają się na ostrożności i niech wezmą swoją broń! Ci, którzy nie wierzą, chcieliby, abyście odłożyli broń i wasze rzeczy, a oni wtedy napadliby na was jednym uderzeniem. Nie policzy się wam za grzech, jeśli w razie przeszkody, deszczu albo choroby, odłożycie broń. Lecz miejcie się na baczności! Zaprawdę, Bóg przygotował dla niewiernych karę poniżającą!</span>
<span data-aaya="103">A kiedy zakończycie modlitwę, to wspominajcie Boga, stojąc, siedząc czy spoczywając na boku. Kiedy jesteście bezpieczni, odprawiajcie modlitwę! Zaprawdę, modlitwa dla wiernych jest przepisana w oznaczonym czasie!</span>
<span data-aaya="104">I nie traćcie ducha w ściganiu tych ludzi! Kiedy wy cierpicie, to i oni cierpią, tak jak wy cierpicie; ale wy spodziewacie się od Boga tego, czego oni się nie spodziewają. Bóg jest wszechwiedzący, mądry!</span>
<span data-aaya="105">My zesłaliśmy tobie Księgę z prawdą, abyś rozstrzygał między ludźmi, tak jak ci pokazał Bóg. Nie bądź adwokatem dla zdrajców!</span>
<span data-aaya="106">Proś Boga o przebaczenie! Zaprawdę, Bóg jest przebaczający, litościwy!</span>
<span data-aaya="107">I nie prowadź sporu w obronie tych, którzy zdradzają samych siebie. Zaprawdę, Bóg nie kocha tego, kto jest zdrajcą i grzesznikiem!</span>
<span data-aaya="108">Starają się ukryć przed ludźmi, a nie starają się ukryć przed Bogiem. A On jest z nimi, kiedy oni nocą zamyślają słowa, które się Jemu nie podobają. A Bóg obejmuje to, co oni czynią.</span>
<span data-aaya="109">Oto wy jesteście tymi, którzy w życiu na tym świecie spór toczą w ich obronie. A kto będzie spierał się z Bogiem w ich obronie w Dniu Zmartwychwstania? albo kto będzie dla nich opiekunem?</span>
<span data-aaya="110">A kto uczyni zło lub wyrządzi krzywdę swojej duszy, a potem prosi Boga o przebaczenie, ten znajdzie Boga przebaczającym, litościwym!</span>
<span data-aaya="111">A kto popełnia grzech, popełnia go tylko przeciwko sobie samemu. Bóg jest wszechwiedzący, mądry!</span>
<span data-aaya="112">Kto popełni jakiś błąd lub grzech, a potem zrzuci go na niewinnego, ten bierze na siebie ciężar zniesławienia i grzechu oczywistego.</span>
<span data-aaya="113">A gdyby nie łaska Boga nad tobą i Jego miłosierdzie, to niektórzy spośród nich staraliby się usilnie sprowadzić cię z drogi. Lecz oni sprowadzają z drogi tylko samych siebie,, a tobie w niczym nie przynoszą szkody. Bóg zesłał tobie Księgę i mądrość i nauczył cię tego, czego nie wiedziałeś. Łaska Boga nad tobą była ogromna!</span>
<span data-aaya="114">Nie ma żadnego dobra w ich licznych tajnych rozmowach, z wyjątkiem głosu tego, kto nakazuje jałmużnę albo - słuszne postępowanie, albo - zgodę między ludźmi. A kto tak czyni, bardzo pragnąc przypodobać się Bogu - to My mu damy nagrodę ogromną.</span>
<span data-aaya="115">A kto oddzieli się od Posłańca, mając jasną wiedzę o tym, jaka jest dla niego droga prosta, a postępuje inną drogą niż droga wiernych - to My obrócimy go ku temu, ku czemu on sam się zwrócił, i wystawimy go na spalenie w Gehennie. A jakże złe to miejsce przybycia!</span>
<span data-aaya="116">Zaprawdę, Bóg nie przebacza tego, żeby Mu dodawano współtowarzyszy, lecz On przebacza, komu chce, inne przewinienia. Ale kto dodaje Bogu współtowarzyszy, ten zabłądził zabłądzeniem dalekim.</span>
<span data-aaya="117">Oni wzywają, poza Nim, tylko bóstwa żeńskie; i wzywają tylko szatana buntownika.</span>
<span data-aaya="118">Przeklął go Bóg, a on powiedział: "Ja z pewnością wezmę sobie oznaczoną część spośród Twoich sług!</span>
<span data-aaya="119">I sprowadzę ich z drogi, i wzbudzę w nich pragnienia, gdy rozkażę im - oni będą obcinali uszy bydłu, gdy rozkażę im - oni będą zmieniać stworzenie Boga!" A kto weźmie sobie szatana jako opiekuna, zamiast Boga, ten ponosi stratę oczywistą.</span>
<span data-aaya="120">On obiecuje im i budzi w nich pragnienia; lecz szatan obiecuje tylko złudę!</span>
<span data-aaya="121">Dla tych miejscem schronienia jest Gehenna. I nie znajdą oni od niej wybawienia!</span>
<span data-aaya="122">A tych, którzy wierzą i czynią dobre dzieła - My wprowadzimy do Ogrodów, gdzie w dole płyną strumyki; tam będą przebywać wiecznie - nieśmiertelni. Obietnica Boga jest prawdą! A kto jest bardziej prawdziwy niż Bóg w tym, co mówi?</span>
<span data-aaya="123">To nie zależy od waszych życzeń ani też od życzeń ludzi Księgi. Kto czyni zło, ten otrzyma za nie zapłatę; i nie znajdzie on dla siebie, poza Bogiem, ani opiekuna, ani pomocnika.</span>
<span data-aaya="124">Ktokolwiek pełni dobre dzieła - mężczyzna czy kobieta - i jest wierzącym - tacy wejdą do Ogrodu i nie doznają niesprawiedliwości nawet na łupinkę daktyla.</span>
<span data-aaya="125">A kto lepiej wyznaje religię aniżeli ten, kto poddał swoje oblicze Bogu, czyniąc przy tym dobro i postępując za tradycją religijną Abrahama, prawdziwie pobożnego hanifa? A Bóg wziął sobie Abrahama za przyjaciela!</span>
<span data-aaya="126">Do Boga należy to, co jest w niebiosach, i to, co jest na ziemi. Bóg obejmuje każdą rzecz!</span>
<span data-aaya="127">Oni będą cię pytać w sprawie kobiet. Powiedz: "Bóg daje wam pouczenie o nich - to, co wam się recytuje w Księdze: w sprawie osieroconych dziewcząt, którym nie dajecie tego, co im zostało przepisane, kiedy pragniecie je poślubić; i pouczenie w sprawie słabowitych dzieci; i abyście byli dla sierot sprawiedliwi." A cokolwiek uczynicie dobrego, to, zaprawdę, Bóg wie o tym dobrze!</span>
<span data-aaya="128">Jeśli kobieta obawia się złego traktowania lub obojętności ze strony swojego męża, to nie będą mieli grzechu, jeśli dojdą między sobą do zgody, bo zgoda jest lepsza. W duszach zawsze mieszka chciwość. Ale jeśli czynicie dobro i jesteście bogobojni - to, zaprawdę, Bóg jest w pełni świadomy tego, co czynicie!</span>
<span data-aaya="129">Wy nie będziecie mogli być sprawiedliwi dla każdej z waszych kobiet, nawet gdybyście chcieli. Ale nie odsuwajcie się całkowicie, aby jednej z nich nie pozostawić jakby w zawieszeniu. A jeśli się pogodzicie i będziecie bogobojni, to, zaprawdę, Bóg jest przebaczający, litościwy!</span>
<span data-aaya="130">A jeśli małżonkowie się rozłączą, to Bóg wzbogaci każde Swoją obfitością. Bóg jest wszechobejmujący, mądry!</span>
<span data-aaya="131">Do Boga należy to, co jest w niebiosach, I to, co jest na ziemi Nakazaliśmy już tym, którzy byli przed wami, i wam samym: "Bójcie się Boga!" A jeśli będziecie niewiernymi, to przecież do Boga należy to, co jest w niebiosach, i to, co jest na ziemi! Bóg jest bogaty i godny chwały!</span>
<span data-aaya="132">Do Boga należy to, co jest w niebiosach, i to, co jest na ziemi. Bóg wystarczy jako poręczyciel!</span>
<span data-aaya="133">Jeśli On zechce, to was usunie, o ludzie! i przyprowadzi innych. Bóg jest w stanie to uczynić!</span>
<span data-aaya="134">Kto pragnie nagrody tego świata - to u Boga jest przecież nagroda tego świata i ostatecznego. Bóg jest dobrze słyszącym i jasno widzącym!</span>
<span data-aaya="135">O wy, którzy wierzycie! Trzymajcie się stale sprawiedliwości - zaświadczając to przed Bogiem - również względem was samych albo względem waszych dzieci i krewnych, czy to będzie bogaty, czy biedny! - bo Bóg jest im bliższy. Przeto nie idźcie za namiętnością, abyście nie naruszyli sprawiedliwości. Jeśli lawirujecie i odwracacie się, to, zaprawdę, Bóg jest w pełni świadomy tego, co czynicie!</span>
<span data-aaya="136">O wy, którzy wierzycie! Wierzcie w Boga i w Jego Posłańca, w Księgę, którą zesłał Swemu Posłańcowi, i w Księgę, którą zesłał przedtem! A kto nie wierzy w Boga, w Jego aniołów, w Jego Księgi, w Jego Posłańców i Dzień Ostatni - ten zbłądził zbłądzeniem dalekim.</span>
<span data-aaya="137">Zaprawdę, tym, którzy uwierzyli, potem odrzucili wiarę, znów uwierzyli i na nowo odrzucili wiarę, a potem jeszcze powiększyli swoją niewiarę - Bóg nie przebaczy ani też nie poprowadzi ich drogą prostą.</span>
<span data-aaya="138">Obwieść obłudnikom, że czeka ich kara bolesna!</span>
<span data-aaya="139">Ci, którzy biorą sobie niewiernych zamiast wiernych - jako opiekunów - to czyż oni poszukują u nich potęgi? Zaprawdę, potęga należy do Boga w całości!</span>
<span data-aaya="140">On zesłał wam w Księdze: "Kiedy usłyszycie znaki Boga, w które nie wierzą i z których się wyśmiewają, to nie pozostawajcie razem z nimi, dopóki oni nie zaczną innej rozmowy; albowiem wy wtedy staniecie się do nich podobni!" Zaprawdę, Bóg zbierze obłudników i niewiernych w Gehennie, wszystkich razem!</span>
<span data-aaya="141">To są ci, którzy wyczekują, co będzie z wami; i kiedy Bóg da wam zwycięstwo, oni mówią: "Czyż nie byliśmy razem z wami?" A jeśli szczęście dopisze niewiernym, to oni mówią: "Czyż nie staraliśmy się wam pomóc i czy nie broniliśmy was przed wiernymi?" Lecz Bóg rozsądzi między wami w Dniu Zmartwychwstania. I Bóg nigdy nie przygotuje niewiernym drogi przeciwko wiernym.</span>
<span data-aaya="142">Zaprawdę, obłudnicy starają się oszukać Boga, lecz to On jest Tym, który ich zmyli. Kiedy stają do modlitwy, to podnoszą się leniwie i tak, by ich ludzie widzieli, i mało wspominają Boga.</span>
<span data-aaya="143">Oni wahają się, nie skłaniają się ani ku tym, ani ku tamtym. A kogo sprowadzi z drogi Bóg - to nie znajdziesz dla niego drogi.</span>
<span data-aaya="144">O wy, którzy wierzycie! Nie bierzcie sobie za opiekunów niewiernych zamiast wiernych! Czy chcecie przygotować Bogu przeciwko wam samym dowód oczywisty?</span>
<span data-aaya="145">Zaprawdę, obłudnicy znajdą się na samym dnie ognia i nie znajdziesz dla nich pomocnika.</span>
<span data-aaya="146">Wyłączając tych, którzy się nawrócili, którzy się poprawili, którzy szukali opieki u Boga i szczerze wyznali swoją religię przed Bogiem. Oto ci będą - razem z wierzącymi; a Bóg da niebawem wiernym nagrodę ogromną!</span>
<span data-aaya="147">Dlaczego Bóg miałby karać, jeśli będziecie wdzięczni i jeśli uwierzycie? Bóg jest wdzięczny, wszechwiedzący!</span>
<span data-aaya="148">Bogu nie podoba się rozgłaszanie złych słów, chyba że ktoś doznał niesprawiedliwości. A Bóg jest słyszący, wszechwiedzący!</span>
<span data-aaya="149">Czy wy czynicie dobro jawnie, czy w skrytości, czy też odpuścicie komuś zło - to, zaprawdę, Bóg jest odpuszczający, potężny!</span>
<span data-aaya="150">Zaprawdę, ci, którzy nie wierzą w Boga i Jego posłańców i chcą uczynić rozróżnienie między Bogiem i Jego posłańcami, mówią: "Wierzymy w jednych, a nie wierzymy w drugich." I oni chcą znaleźć sobie w ten sposób jakąś drogę;</span>
<span data-aaya="151">Oni są niewiernymi naprawdę! I przygotowaliśmy dla niewiernych karę poniżającą.</span>
<span data-aaya="152">A tym, którzy wierzą w Boga i Jego posłańców i nie czynią rozróżnienia między którymkolwiek spośród nich - tym My damy niebawem nagrodę. Przecież Bóg jest przebaczający, litościwy!</span>
<span data-aaya="153">Proszą ciebie ludzie Księgi, abyś ty im sprowadził Księgę z nieba. Oni prosili już Mojżesza o coś większego niż to i powiedzieli: Pokaż nam Boga jawnie!" I poraził ich piorun za ich bezbożność. Następnie wzięli sobie cielca, kiedy mieli już dowody oczywiste. I My przebaczyliśmy im to, i daliśmy Mojżeszowi władzę jawną.</span>
<span data-aaya="154">I wznieśliśmy nad nimi Górę na znak przymierza z nimi, i powiedzieliśmy im: "Wejdźcie do bramy wybijając pokłony!" I powiedzieliśmy im: Nie naruszajcie soboty!" I zawarliśmy z nimi przymierze uroczyste.</span>
<span data-aaya="155">Za to, że zerwali swoje przymierze, za to, że nie uwierzyli w znaki Boga, za to, że bez żadnego prawa zabijali posłańców, i za to, że powiedzieli: nasze serca są nie obrzezane" - Nie! To Bóg nałożył na nie pieczęć za ich niewiarę, tak iż tylko niewielu z nich wierzy. -</span>
<span data-aaya="156">I za ich niewiarę, i za to, że powiedzieli przeciw Marii kalumnię straszną,</span>
<span data-aaya="157">I za to, że powiedzieli: "zabiliśmy Mesjasza, Jezusa, syna Marii, posłańca Boga" - podczas gdy oni ani Go nie zabili, ani Go nie ukrzyżowali, tylko im się tak zdawało; i, zaprawdę, ci, którzy się różnią w tej sprawie, są z pewnością w zwątpieniu; oni nie mają o tym żadnej wiedzy, idą tylko za przypuszczeniem; oni Go nie zabili z pewnością.</span>
<span data-aaya="158">Przeciwnie! Wyniósł Go Bóg do Siebie! Bóg jest potężny, mądry!</span>
<span data-aaya="159">I nie ma nikogo spośród ludu Księgi, kto by nie uwierzył w Niego przed swoją śmiercią; a w Dniu Zmartwychwstania On będzie przeciwko nim świadkiem.</span>
<span data-aaya="160">I z powodu niesprawiedliwości tych, którzy wyznają judaizm, zakazaliśmy im rzeczy przyjemnych, które były dla nich dozwolone; i dlatego że odsunęli się bardzo od drogi Boga;</span>
<span data-aaya="161">I ponieważ brali lichwę, chociaż to było im zakazane; i ponieważ niesłusznie zjadali majątek ludzi - My przygotowaliśmy dla tych, którzy są niewierni, karę bolesną.</span>
<span data-aaya="162">Lecz tym spośród nich, którzy są utwierdzeni w wiedzy, i wiernym, którzy wierzą w to, co tobie zostało objawione, i w to, co zostało objawione przed tobą, i tym, którzy odprawiają modlitwę, i tym, którzy dają jałmużnę, i tym, którzy wierzą w Boga i w Dzień Ostatni - tym My damy nagrodę ogromną.</span>
<span data-aaya="163">Zaprawdę, objawiliśmy tobie, tak jak objawiliśmy Noemu i prorokom po nim; i jak objawiliśmy Abrahamowi i Isma`ilowi Izaakowi i Jakubowi, jak i pokoleniom, Jezusowi, Hiobowi i Jonaszowi, Aaronowi i Salomonowi; a Dawidowi daliśmy Psalmy.</span>
<span data-aaya="164">I posłańcom - o których opowiadaliśmy tobie poprzednio, i posłańcom - o których ci nie opowiadaliśmy - a Bóg przemawiał jasno do Mojżesza -</span>
<span data-aaya="165">I posłańcom - zwiastującym i ostrzegającym, aby ludzie nie mieli przeciwko Bogu żadnego dowodu, po posłańcach. Bóg jest potężny, mądry!</span>
<span data-aaya="166">Lecz Bóg zaświadczy o tym, co zesłał tobie! Zesłał On to w pełni Swojej wiedzy. I zaświadczą aniołowie. A Bóg wystarczy jako świadek!</span>
<span data-aaya="167">Zaprawdę, ci, którzy nie uwierzyli i którzy odsunęli się od drogi Boga, zabłądzili zabłądzeniem dalekim.</span>
<span data-aaya="168">Zaprawdę, tym, którzy nie uwierzyli i którzy byli niesprawiedliwymi - tym nie przebaczy Bóg i nie poprowadzi ich drogą prostą,</span>
<span data-aaya="169">Tylko - drogą Gehenny, gdzie będą przebywać na wieki. A to jest dla Boga łatwe!</span>
<span data-aaya="170">O ludzie! Przyszedł do was Posłaniec z prawdą od waszego Pana. Wierzcie więc! To jest lepsze dla was. A jeśli nie uwierzycie - to przecież do Boga należy to, co jest w niebiosach, i to, co jest na ziemi! Bóg jest wszechwiedzący, mądry!</span>
<span data-aaya="171">O ludu Księgi! Nie przekraczaj granic w twojej religii i nie mów o Bogu niczego innego, jak tylko prawdę! Mesjasz, Jezus syn Marii, jest tylko posłańcem Boga; i Jego Słowem, które złożył Marii; i Duchem, pochodzącym od Niego. Wierzcie więc w Boga i Jego posłańców i nie mówcie: "Trzy!" Zaprzestańcie! To będzie lepiej dla was! Bóg- Allah - to tylko jeden Bóg! On jest nazbyt wyniosły, by mieć syna! Do Niego należy to, co jest w niebiosach, i to, co jest na ziemi. I Bóg wystarcza jako opiekun!</span>
<span data-aaya="172">I Mesjasz nie będzie zbyt dumny, by być sługą Boga, tak jak nie są dumni aniołowie, ci, którzy są blisko dopuszczeni. A kto jest zbyt dumny, aby Jemu oddawać cześć, i wbija się w pychę - to tych On zbierze ku Sobie wszystkich razem!</span>
<span data-aaya="173">A jeśli chodzi o tych, którzy uwierzyli i czynili dobre dzieła, to On im da pełnię nagrody i pomnoży im Swoją łaskę. A jeśli chodzi o tych, którzy się wynoszą i wbijają w pychę, to tych ukarze Bóg karą bolesną. I nie znajdą oni dla siebie, poza Bogiem, żadnego opiekuna i żadnego pomocnika.</span>
<span data-aaya="174">O ludzie! Otrzymaliście dowód od waszego Pana i zesłaliśmy wam światło jasne.</span>
<span data-aaya="175">A tych, którzy wierzą w Boga i trzymają się Go mocno - tych wprowadzi On do Swojego miłosierdzia i do Swojej łaski i poprowadzi ich do Siebie drogą prostą.</span>
<span data-aaya="176">Pytają ciebie o pouczenie. Powiedz: "Bóg daje wam pouczenie o dziedziczeniu w linii bocznej: Jeśli mężczyzna zginie nie mając dziecka, a ma on siostrę, to jej przypada połowa z tego, co on pozostawił; a mężczyzna dziedziczy po siostrze, jeśli ona nie ma dziecka. A jeśli ma dwie siostry, to im przypada dwie trzecie z tego, co zostawił. A jeśli ma braci i siostry, to mężczyźnie przypada udział dwóch kobiet." Wyjaśnia wam Bóg, abyście nie błądzili. Bóg jest o każdej rzeczy wszechwiedzący!</span>
</section>
<section data-sura="5">
<span data-name>سُوۡرَةُ المآىٕدة</span>
<span data-aaya="1">O wy, którzy wierzycie! Bądźcie wierni zobowiązaniom! Dozwolone wam jest wszelkie zwierzę spośród trzód oprócz tego, co zostało wymienione. Nie wolno wam polować, kiedy, uświęceni, odbywacie pielgrzymkę. Zaprawdę, Bóg nakazuje to, co chce!</span>
<span data-aaya="2">O wy, którzy wierzycie! Nie znieważajcie symbolów kultu Boga ani miesiąca świętego, ani ofiar zwierząt, ani też wieńców, ani zdążających do świętego Domu, którzy poszukują łaski i zadowolenia od swego Pana. A kiedy już nie jesteście uświęceni, wtedy możecie udawać się na polowanie. I niech nienawiść do ludzi, którzy odsunęli was od świętego Meczetu, nie popycha was do grzechu. Wspomagajcie się wzajemnie w pobożności i bogobojności! Ale nie wspomagajcie się wzajemnie w grzechu i wrogości! I bójcie się Boga! Zaprawdę, Bóg jest straszny w karaniu!</span>
<span data-aaya="3">Zakazane wam jest: padlina, krew i mięso świni; to, co zostało poświęcone na ofiarę w imię czegoś innego niż Boga; zwierzę zaduszone, zabite od uderzenia, zabite na skutek upadku, zabite na skutek pobodzenia i to, które pożerał dziki zwierz - chyba że zdołaliście je zabić według rytuału - i to, co zostało ofiarowane na kamieniach. I nie wolno wam się dzielić, wróżąc za pomocą strzał, bo to jest bezbożnością. Dzisiaj ci, którzy nie wierzą, są zrozpaczeni z powodu waszej religii. Nie obawiajcie się ich, lecz obawiajcie się Mnie! Dzisiaj udoskonaliłem dla was waszą religię i obdarzyłem was w pełni Moją dobrocią; wybrałem dla was islam jako religię. Kto jednak będzie zmuszony w czasie głodu, nie będąc skłonnym dobrowolnie do grzechu... - zaprawdę, Bóg jest przebaczający, litościwy!</span>
<span data-aaya="4">Oni pytają ciebie, co jest im dozwolone. Powiedz: "Dozwolone są wam rzeczy dobre. Jedzcie to, co pochwycą drapieżniki, które wytresowaliście tak, jak tresujecie psy, ucząc ich tego, czego nauczył was Bóg. I wspominajcie nad tym imię Boga." Bójcie się Boga! Zaprawdę, Bóg jest szybki w rachunku!</span>
<span data-aaya="5">Dzisiaj są wam dozwolone dobre rzeczy; dozwolone wam jest pożywienie tych, którym została dana Księga; a wasze pożywienie jest im dozwolone. I kobiety cnotliwe spośród wierzących, i kobiety cnotliwe spośród tych, którym została dana Księga przed wami, jeśli daliście im należny posag jako ludzie uczciwi, a nie rozpustni, biorący je sobie jako nałożnice. A ktokolwiek odrzuca wiarę, to jego działanie jest daremne i on w życiu ostatecznym znajdzie się wśród tych, którzy ponieśli stratę.</span>
<span data-aaya="6">O wy, którzy wierzycie! Kiedy stajecie do modlitwy, to obmyjcie wasze twarze i ręce aż do łokci; przetrzyjcie lekko wasze głowy, a nogi myjcie - aż do kostek. A jeśli jesteście w stanie nieczystym, to oczyszczajcie się. A jeśli jesteście chorzy albo w podróży, albo jeśli ktoś z was przyszedł z ustronnego miejsca, albo jeśli dotykaliście kobiet, a nie znajdziecie wody, to poszukajcie dobrego piasku i wycierajcie nim twarze i ręce. Bóg nie chce sprawiać wam trudności, lecz chce was tylko oczyścić i chce w pełni obdarzyć was Swoją dobrocią. Być może, będziecie wdzięczni!</span>
<span data-aaya="7">Wspominajcie dobroć Boga względem was i przymierze, które On zawarł z wami, kiedy powiedzieliście: "Usłyszeliśmy i jesteśmy posłuszni!" Bójcie się Boga! Zaprawdę, Bóg wie dobrze, co mieści się w sercach!</span>
<span data-aaya="8">O wy, którzy wierzycie! Trzymajcie się prosto przed Bogiem, dając świadectwo sprawiedliwości. I niech nienawiść do jakiegokolwiek ludu nie skłania was do grzechu, abyście nie popełnili niesprawiedliwości. Bądźcie sprawiedliwi! To jest najbliższe bogobojności. Bójcie się Boga! Zaprawdę, Bóg jest w pełni świadomy tego, co czynicie!</span>
<span data-aaya="9">Bóg obiecał tym, którzy wierzą i pełnią dobre dzieła, iż otrzymają przebaczenie i nagrodę wielką.</span>
<span data-aaya="10">A ci, którzy odrzucili wiarę i za kłamstwo uznali Nasze znaki - będą mieszkańcami ognia piekielnego.</span>
<span data-aaya="11">O wy, którzy wierzycie! Wspominajcie dobroć Boga względem was, kiedy ludzie zamyślali wyciągnąć swoje ręce przeciwko wam a On je od was powstrzymał! Bójcie się Boga! Niech wierzący zaufają Bogu!</span>
<span data-aaya="12">Bóg zawarł przymierze z synami Izraela i wyłoniliśmy spośród nich dwunastu przywódców. I powiedział Bóg: "Zaprawdę, ja jestem z wami! Jeśli będziecie odprawiać modlitwę, jeśli będziecie dawać jałmużnę, jeśli będziecie wierzyć w Moich posłańców i jeśli będziecie ich wspomagać, i jeśli dacie Bogu piękną pożyczkę - to, z pewnością, Ja odpuszczę wam wasze złe czyny i wprowadzę was do Ogrodów, gdzie w dole płyną strumyki! A ktokolwiek spośród was będzie potem niewierny, ten zabłądził daleko z równej drogi!"</span>
<span data-aaya="13">Za to, że oni naruszyli swoje przymierze, My ich przeklęliśmy i uczyniliśmy ich serca zatwardziałymi. Oni wypaczają sens słów i zapominają część tego, co im zostało przypomniane. Ty nieustannie odkrywać będziesz zdradę z ich strony, z wyjątkiem nielicznych spośród nich. Lecz odpuść im i przebacz! Zaprawdę, Bóg kocha dobrze czyniących!</span>
<span data-aaya="14">Od tych, którzy mówią: "Jesteśmy chrześcijanami!", wzięliśmy przymierze. Lecz oni zapomnieli część tego, co im zostało przypomniane; My wznieciliśmy wrogość i nienawiść wśród nich aż do Dnia Zmartwychwstania. I niebawem obwieści im Bóg to, co oni czynili.</span>
<span data-aaya="15">O ludu Księgi! Nasz Posłaniec przyszedł do was, wyjaśniając wam wiele z tego, co wy ukrywaliście z Księgi, i wiele też zacieraliście. Przyszło do was światło od Boga i Księga jasna.</span>
<span data-aaya="16">Przez nią prowadzi Bóg tych, którzy poszukują Jego zadowolenia, po drogach pokoju, wyprowadza ich z ciemności do światła i - za Jego zezwoleniem - prowadzi ich ku drodze prostej.</span>
<span data-aaya="17">Nie uwierzyli ci, którzy powiedzieli: "Zaprawdę, Bogiem jest Mesjasz, syn Marii!" Powiedz: "Któż ma możność uczynić coś przeciw Bogu, jeśli On zechce zgubić Mesjasza, syna Marii, jak również Jego Matkę i wszystkich, którzy są na ziemi?" Do Boga należy królestwo niebios i ziemi, i tego, co jest między nimi. On stwarza to, co chce. Bóg jest nad każdą rzeczą wszechwładny!</span>
<span data-aaya="18">Powiedzieli żydzi i chrześcijanie: "My jesteśmy synami Boga i Jego umiłowanymi." Powiedz: "Dlaczegoż więc On karze was za wasze grzechy? Przeciwnie, wy jesteście tylko ludźmi spośród tych, których On stworzył. On przebacza temu, komu chce, i On karze tego, kogo chce. Do Boga należy królestwo niebios i ziemi i to, co jest między nimi. I do Niego zmierza wędrowanie."</span>
<span data-aaya="19">O ludu Księgi! Przyszedł do was Nasz Posłaniec, aby dać wyjaśnienie - po pewnej przerwie między posłańcami - żebyście nie mówili: "Nie przyszedł do nas ani zwiastun, ani ostrzegający!" I oto przyszedł do was zwiastun i ostrzegający. Bóg jest nad każdą rzeczą wszechwładny.</span>
<span data-aaya="20">Oto powiedział Mojżesz do swego ludu: "O ludu mój! Wspominajcie dobroć Boga nad wami! On ustanowił wśród was proroków, On uczynił was królami i dał wam to, czego nie dał żadnemu spośród światów.</span>
<span data-aaya="21">O ludu mój! Wejdźcie do Ziemi Świętej, którą Bóg przeznaczył dla was! I nie wracajcie waszymi śladami, bo powrócicie jako ci, którzy stracili."</span>
<span data-aaya="22">Powiedzieli: "O Mojżeszu! Zaprawdę, w niej jest lud olbrzymów i my tam z pewnością nie wejdziemy, dopóki, oni stamtąd nie wyjdą. A kiedy oni z niej wyjdą, to wtedy my wejdziemy."</span>
<span data-aaya="23">Powiedziało dwóch ludzi spośród bogobojnych, których Bóg obdarzył dobrodziejstwami: "Wejdźcie do nich przez bramę. A kiedy wejdziecie przez nią, to będziecie zwycięzcami. I zaufajcie Bogu, jeśli jesteście wierzącymi!"</span>
<span data-aaya="24">Powiedzieli: "O Mojżeszu! My nigdy nie wejdziemy do niej, jak długo oni tam się Znajdują. Idźże więc ty i twój Pan i walczcie obydwaj! My tutaj pozostaniemy."</span>
<span data-aaya="25">On powiedział: "Panie mój! Zaprawdę, ja nie posiadam władzy nad nikim, jak tylko nad samym sobą i nad moim bratem. Oddziel nas więc od tego ludu zepsutego!"</span>
<span data-aaya="26">Powiedział: "Oto ona jest im zakazana! Przez czterdzieści lat będą błąkać się po ziemi. Lecz nie martw się o ten lud zepsuty!"</span>
<span data-aaya="27">Opowiedz im historię o dwóch synach Adama zgodnie z prawdą. Oto obydwaj przynieśli ofiarę; i została przyjęta od jednego z nich, a nie została przyjęta od drugiego. On powiedział: "Ja z pewnością cię zabiję!" Ten powiedział: "Bóg przyjmuje tylko od bogobojnych.</span>
<span data-aaya="28">Jeśli nawet wyciągniesz rękę ku mnie, aby mnie zabić, to ja nie wyciągnę ręki ku tobie, aby ciebie zabić. Zaprawdę, ja lękam się Boga, Pana światów!</span>
<span data-aaya="29">Zaprawdę, chcę, abyś wziął na siebie mój grzech i swój grzech i abyś znalazł się wśród mieszkańców ognia. Taka jest zapłata niesprawiedliwych."</span>
<span data-aaya="30">I dusza jego popchnęła go do zabójstwa brata; zabił go i znalazł się wśród tych, którzy ponieśli stratę.</span>
<span data-aaya="31">Wówczas Bóg posłał kruka, który podrapał ziemię, aby mu pokazać, jak ukryć zwłoki brata. Powiedział on: O biada mi! Czyż ja nie mogę być podobnym do tego kruka i ukryć zwłok mego brata?" I wtedy znalazł się wśród tych, którzy wyrażają skruchę.</span>
<span data-aaya="32">Z tego to powodu przepisaliśmy synom Izraela: "Ten, kto zabił człowieka, który nie popełnił zabójstwa i nie szerzył zgorszenia na ziemi, czyni tak, jakby zabił wszystkich ludzi. A ten, kto przywraca do życia człowieka, czyni tak, jakby przywracał do życia wszystkich ludzi." Przyszli do nich Nasi posłańcy z jasnymi dowodami, potem jednak wielu z nich popełniało przestępstwa na ziemi.</span>
<span data-aaya="33">Zapłatą dla tych, którzy zwalczają Boga i Jego Posłańca i starają się szerzyć zepsucie na ziemi, będzie tylko to, iż będą oni zabici lub ukrzyżowani albo też obetnie im się rękę i nogę naprzemianległe, albo też zostaną wypędzeni z kraju. Oni doznają hańby na tym świecie i kary bolesnej w życiu ostatecznym.</span>
<span data-aaya="34">Z wyjątkiem tych, którzy się nawrócą, zanim przejmiecie władzę nad nimi. I wiedzcie, że Bóg jest przebaczający, litościwy!</span>
<span data-aaya="35">O wy, którzy wierzycie! Bójcie się Boga, poszukujcie pilnie połączenia się z Nim i walczcie usilnie na Jego drodze! Być może, wy będziecie szczęśliwi!</span>
<span data-aaya="36">Zaprawdę, gdyby ci, którzy nie wierzą, posiadali to wszystko, co jest na ziemi, i jeszcze tyleż do tego, aby się tym wykupić od kary w Dniu Zmartwychwstania, to nie zostałoby to od nich przyjęte. Ich czeka kara bolesna.</span>
<span data-aaya="37">Będą chcieli wyjść z ognia, lecz w żaden sposób z niego nie wyjdą. Ich kara będzie wiecznie trwająca.</span>
<span data-aaya="38">Złodziejowi i złodziejce obcinajcie ręce w zapłatę za to, co oni popełnili. To jest przykładna kara od Boga. Bóg jest potężny, mądry!</span>
<span data-aaya="39">A kto, będąc przedtem niesprawiedliwy, nawróci się i poprawi - to, zaprawdę, Bóg zwróci się ku niemu. Zaprawdę, Bóg jest przebaczający, litościwy!</span>
<span data-aaya="40">Czyż nie wiesz, że do Boga należy królestwo niebios i ziemi? On karze, kogo chce, i przebacza, komu chce. Bóg jest nad każdą rzeczą wszechwładny!</span>
<span data-aaya="41">O Posłańcu! Niech nie zasmucają ciebie ci spośród współzawodniczących w niewierności, którzy mówią swoimi ustami: "My uwierzyliśmy", lecz ich serca nie uwierzyły; i ci, którzy wyznają judaizm; oni zazwyczaj słuchają kłamstw, przysłuchują się innym ludziom, którzy nie przyszli do ciebie; wypaczają znaczenie słów mówiąc: "Jeśli to wam zostało dane, bierzcie to! A jeśli nie zostało wam dane, to miejcie się na baczności!" Bo jeśli Bóg chce kogo doświadczyć, to ty nie możesz mu w niczym pomóc przed Bogiem. To są ci, których serc Bóg nie chciał oczyścić. Na tym świecie czeka ich hańba, a w życiu ostatecznym - kara ogromna.</span>
<span data-aaya="42">Oni ciągle słuchają kłamstw i pożerają zyski prawem zakazane. Jeśli oni przyjdą do ciebie, to bądź sędzią między nimi albo też odwróć się od nich. Jeśli się od nich odwrócisz, to oni tobie w niczym nie zaszkodzą. A jeśli będziesz sądził, to sądź ich według słuszności. Zaprawdę, Bóg kocha ludzi sprawiedliwych!</span>
<span data-aaya="43">Lecz jakże oni mogliby ciebie wziąć za sędziego, skoro mają Torę, w której jest sąd Boga? Potem jednak oni się odwracają. Ci ludzie nie są wierzącymi!</span>
<span data-aaya="44">My, zaprawdę, zesłaliśmy Torę, w której jest przewodnictwo i światło. Według niej prorocy, całkowicie poddani, sądzili tych, którzy wyznawali judaizm; podobnie rabini i doktorzy prawa sądzili według tego, co im zostało powierzone z Księgi Boga, której byli świadkami. Dlatego nie bójcie się ludzi, lecz bójcie się Mnie! I nie sprzedajcie Moich znaków za niską cenę! A ci, którzy nie sądzą według tego, co zesłał Bóg, są niewiernymi.</span>
<span data-aaya="45">Przepisaliśmy im w niej: "Życie za życie, oko za oko, nos za nos, ucho za ucho, ząb za ząb; a za rany obowiązuje prawo talionu. Ale kto z ceny krwi uczyni jałmużnę, otrzyma przebaczenie." A którzy nie sądzą według tego, co zesłał Bóg, są ludźmi niesprawiedliwymi.</span>
<span data-aaya="46">My posłaliśmy ich śladami Jezusa, syna Marii, potwierdzającego prawdziwość tego, co było przed Nim w Torze; i Jemu daliśmy Ewangelię, w której jest przewodnictwo i światło, będącej potwierdzeniem tego, co było przed nią, i jako przewodnictwo i napomnienie dla ludzi bogobojnych.</span>
<span data-aaya="47">I niech lud Ewangelii sądzi według tego, co zesłał Bóg. A ci, którzy nie sądzą według tego, co zesłał Bóg, są ludźmi zepsutymi.</span>
<span data-aaya="48">My tobie również zesłaliśmy Księgę z prawdą, potwierdzając prawdziwość Księgi, która była przed nią, i chroniąc ją. Sądź więc między nimi według tego, co zesłał Bóg, i nie idź za ich namiętnościami, odstępując od tego, co otrzymałeś z prawdy. Dla każdego z was uczyniliśmy normę i drogę otwartą. A gdyby Bóg zechciał, to uczyniłby was jednym narodem, lecz... żeby was doświadczyć w tym, co wam dał. Starajcie się więc pilnie czynić dobre dzieła. Do Boga powrócicie wszyscy razem. On obwieści wam to, w czym się różniliście.</span>
<span data-aaya="49">Sądź więc między nimi według tego, co zesłał Bóg, i nie idź za ich namiętnościami; i strzeż się przed nimi, żeby cię nie zwiedli od czegokolwiek, co tobie zesłał Bóg. A jeśli oni się odwrócą plecami, to wiedz, że Bóg chce tylko dotknąć ich nieszczęściem za niektóre ich grzechy. Zaprawdę, wielu spośród ludzi - to, z pewnością, ludzie szerzący zepsucie!</span>
<span data-aaya="50">Czyż oni pragną sądu z czasów pogaństwa? Któż jest lepszy od Boga w sądzeniu ludzi, którzy posiadają pewność?</span>
<span data-aaya="51">O wy, którzy wierzycie! Nie bierzcie sobie za przyjaciół żydów i chrześcijan; oni są przyjaciółmi jedni dla drugich. A kto z was bierze ich sobie za przyjaciół, to sam jest spośród nich. Zaprawdę, Bóg nie prowadzi drogą prostą ludu niesprawiedliwych!</span>
<span data-aaya="52">I widzisz tych, w których sercach jest choroba, jak śpieszą do nich, mówiąc: "Obawiamy się, że dosięgnie nas zmienność losu." Być może, Bóg da zwycięstwo albo jakiś rozkaz od Siebie i oni zaczną żałować tego, co ukrywali w swoich duszach.</span>
<span data-aaya="53">Ci, którzy uwierzyli, będą mówili: "Czyż to oni przysięgali na Boga najbardziej uroczystą przysięgą, że byli, z pewnością, z wami? Daremne są ich uczynki! Oni ponieśli stratę!"</span>
<span data-aaya="54">O wy, którzy wierzycie! Jeśli ktoś z was odrzuci swoją religię... Bóg niebawem przyprowadzi ludzi, których pokocha i oni Jego pokochają; oni będą pokorni względem wiernych, a dumni wobec niewiernych; będą walczyli na drodze Boga i nie będą się bać nagany ganiącego. To jest łaska Boga. A Bóg jest wszechobejmujący, wszechwiedzący!</span>
<span data-aaya="55">Waszym opiekunem jest Bóg, Jego Posłaniec i ci, którzy uwierzyli; którzy odprawiają modlitwę, którzy dają jałmużnę, skłaniając się pokornie.</span>
<span data-aaya="56">A kto bierze sobie za opiekuna Boga i Jego Posłańca, i tych, którzy uwierzyli... zaprawdę zwolennicy Boga będą zwycięzcami!</span>
<span data-aaya="57">O wy, którzy wierzycie! Nie bierzcie sobie za przyjaciół tych, którzy z waszej religii czynią przedmiot szyderstwa i zabawy; oni są spośród tych, którzy przed wami otrzymali Księgę, i spośród niewiernych! I bójcie się Boga, jeśli jesteście wierzącymi!</span>
<span data-aaya="58">Kiedy nawołujecie do modlitwy, oni biorą ją za przedmiot kpin i zabawy. Tak jest, ponieważ są ludźmi, którzy nie rozumieją.</span>
<span data-aaya="59">Powiedz: "O ludzie Księgi! Czyż wy ganicie w nas tylko to, iż wierzymy w Boga i w to, co nam zostało zesłane, i w to, co zostało zesłane przedtem? Zaprawdę większość spośród was to ludzie bezbożni."</span>
<span data-aaya="60">Powiedz: "Czyż mam wam obwieścić coś gorszego niż to, co będzie waszą zapłatą u Boga? Ci, których przeklął Bóg i na których się zagniewał, z których uczynił małpy i świnie ci, którzy czcili bałwany - znajdują się w najgorszym miejscu i są tymi, którzy najbardziej zbłądzili z równej drogi."</span>
<span data-aaya="61">Kiedy oni przychodzą do was, mówią: "Uwierzyliśmy!" A przecież weszli z niewiarą i z niewiarą wyszli. Zaprawdę, Bóg wie najlepiej, co oni ukrywają!</span>
<span data-aaya="62">Ty widzisz wielu spośród nich, jak pośpiesznie dążą do grzechu i do wrogości, i do zjadania tego, co zakazane. Jakże złe jest to, co oni czynią!</span>
<span data-aaya="63">Dlaczego ich rabini i kapłani nie zabronią im grzesznej mowy i zjadania tego, co zakazane? Jakże złe jest to, co oni robią!</span>
<span data-aaya="64">Żydzi powiedzieli: "Ręka Boga jest skrępowana!" To ich ręce są skrępowane, oni zaś zostali przeklęci za to, co mówili. Ręce Boga, przeciwnie, są szeroko otwarte: On rozdaje, jak chce. I to, co tobie zostało zesłane od twojego Pana, z pewnością u wielu z nich powiększa bunt i niewiarę. My rzuciliśmy między nich wrogość i zawiść aż do Dnia Zmartwychwstania. Ilekroć rozpalają ogień wojny, Bóg go wygasza. Oni usiłują szerzyć na ziemi zgorszenie, lecz Bóg nie miłuje tych, którzy szerzą zgorszenie.</span>
<span data-aaya="65">Ale gdyby ludzie Księgi uwierzyli i byli bogobojni, to odpuścilibyśmy im ich złe czyny i z pewnością wprowadzilibyśmy ich do Ogrodów szczęśliwości.</span>
<span data-aaya="66">Gdyby zachowywali Torę i Ewangelię, i to, co im zostało zesłane od ich Pana, to z pewnością żywiliby się i z tego, co jest ponad nimi, i z tego, co jest pod ich stopami. Wśród nich są ludzie, którzy zachowują umiarkowanie, lecz wielu z nich jakże źle czyni!</span>
<span data-aaya="67">O Posłańcu! Obwieszczaj to, co ci zostało zesłane od twojego Pana! A jeśli tego nie uczynisz, to nie zdołasz przekazać Jego posłania. Bóg uchroni cię przed ludźmi. Zaprawdę, Bóg nie prowadzi drogą prostą ludu niewiernych!</span>
<span data-aaya="68">Powiedz: "O ludu Księgi! Wy nie opieracie się na niczym, dopóki nie wypełniacie Tory i Ewangelii, i tego, co wam zostało zesłane od waszego Pana." Lecz to, co tobie zostało zesłane, u wielu spośród nich zwiększyło tylko bunt i niewiarę. Nie martw się jednak ludem niewiernych!</span>
<span data-aaya="69">Zaprawdę, ci, którzy wierzą, ci, którzy wyznają judaizm, sabejczycy i chrześcijanie, ci, którzy wierzą w Boga i w Dzień Ostatni i którzy czynią dobro - niech się niczego nie obawiają; oni nie będą zasmuceni!</span>
<span data-aaya="70">Zawarliśmy przymierze z synami Izraela i wysłaliśmy do nich posłańców. Lecz za każdym razem, kiedy przyszedł do nich posłaniec z tym, czego nie pragnęły ich dusze, to jednych oni uznawali za kłamców, a innych zabijali.</span>
<span data-aaya="71">Sądzili, że nie będzie żadnej próby. Oni pozostali ślepi i głusi. Potem zwrócił się do nich Bóg. I znowu pozostali ślepi i głusi. Lecz Bóg widzi dobrze, co oni czynią.</span>
<span data-aaya="72">Nie uwierzyli ci, którzy powiedzieli: "Zaprawdę, Bóg - to Mesjasz, syn Marii!" A Mesjasz powiedział: "Synowie Izraela! Czcijcie Boga, mojego Pana i waszego Pana!" Oto, zaprawdę, kto daje Bogu współtowarzyszy, temu Bóg zabronił wejścia do Ogrodu! Jego miejscem schronienia będzie ogień. A niesprawiedliwi nie będą mieli żadnych pomocników!</span>
<span data-aaya="73">Nie uwierzyli ci, którzy powiedzieli: "Zaprawdę, Bóg - to trzeci z trzech!" A nie ma przecież żadnego boga, jak tylko jeden Bóg! A jeśli oni nie zaniechają tego, co mówią, to tych, którzy nie uwierzyli, dotknie kara bolesna.</span>
<span data-aaya="74">Czyż oni nie nawrócą się do Boga i nie poproszą Go o przebaczenie? Przecież Bóg jest przebaczający, litościwy!</span>
<span data-aaya="75">Mesjasz, syn Marii, jest tylko posłańcem, tak jak już przed nim byli posłańcy; a jego Matka była kobietą świętą. Oni oboje przyjmowali pożywienie. Popatrz, jak wyjaśniamy im znaki! Popatrz, jak oni potem się odwracają!</span>
<span data-aaya="76">Powiedz: "Czyż wy czcicie, oprócz Boga, to, co nie jest w stanie ani wam wyrządzić szkody, ani przynieść korzyści? A Bóg jest Słyszący i Wszechwiedzący!"</span>
<span data-aaya="77">Powiedz: "O ludu Księgi! Nie przekraczajcie granic waszej religii odsuwając się od prawdy; i nie postępujcie za namiętnościami ludzi, którzy już wcześniej zabłądzili i którzy sprowadzili na manowce wielu, i którzy odeszli daleko z równej drogi!"</span>
<span data-aaya="78">Ci spośród synów Izraela, którzy nie uwierzyli, zostali przeklęci ustami Dawida i Jezusa, syna Marii. Tak było, ponieważ oni się zbuntowali i popełniali przestępstwa.</span>
<span data-aaya="79">Oni nie zaprzestali popełniać czynów nagannych. Jakże złe jest to, co czynili!</span>
<span data-aaya="80">Ty widzisz wielu spośród nich, jak biorą sobie za przyjaciół tych, którzy są niewierni. Jakże złe jest to, co przygotowały dla nich ich dusze! Rozgniewał się na nich Bóg i będą przebywać w cierpieniu na wieki!</span>
<span data-aaya="81">Gdyby wierzyli w Boga i Proroka, i w to, co jemu zostało zesłane, to nie wybraliby sobie niewiernych za przyjaciół. Lecz wielu spośród nich to bezbożnicy.</span>
<span data-aaya="82">Ty z pewnością się przekonasz, że ludzie najbardziej zawzięci w swojej wrogości wobec tych, którzy uwierzyli - to żydzi i bałwochwalcy. I z pewnością się przekonasz, że najbliżsi, przez swoją przyjaźń, tym, którzy uwierzyli, są ci, którzy mówią: "My jesteśmy chrześcijanami!" Tak jest, albowiem są wśród nich księża i mnisi i oni nie wbijają się w pychę.</span>
<span data-aaya="83">Kiedy oni słuchają tego, co zostało zesłane Posłańcowi, widzisz, jak ich oczy przepełniają się łzami z powodu prawdy, którą poznali. Oni mówią: "Panie nasz! My wierzymy! Zapisz nas więc między świadków!</span>
<span data-aaya="84">Dlaczego nie mielibyśmy wierzyć w Boga i w prawdę, która do nas przyszła, skoro gorąco pragniemy, aby nasz Pan wprowadził nas wraz z ludem sprawiedliwych?"</span>
<span data-aaya="85">Bóg wynagrodził ich za to, co powiedzieli, Ogrodami, gdzie w dole płyną strumyki i gdzie będą przebywać na wieki. Taka jest zapłata dla czyniących dobro.</span>
<span data-aaya="86">A ci, którzy nie wierzą i za kłamstwo uznają Nasze znaki, będą mieszkańcami ognia piekielnego.</span>
<span data-aaya="87">O wy, którzy wierzycie! Nie zakazujcie dobrych rzeczy, które Bóg uznał za dozwolone dla was, i nie przebierajcie miary. Zaprawdę, Bóg nie miłuje tych, którzy są występni!</span>
<span data-aaya="88">Jedzcie to, czego wam Bóg użyczył, co jest dozwolone i dobre! I bójcie się Boga, w którego wierzycie!</span>
<span data-aaya="89">Bóg nie będzie was karał za wasze lekkomyślne przysięgi, lecz będzie was karał za przysięgi złożone rozważnie. Możecie się za to okupić żywieniem dziesięciu biedaków - co będzie średnią tego, czym żywicie waszą rodzinę - albo ubieraniem ich, albo też wyzwoleniem niewolnika. A kto nie ma takiej możliwości, to przez trzy dni obowiązuje go post. Taki jest okup za wasze przysięgi, jeśli przysięgliście. Zachowujcie więc wasze przysięgi! W ten sposób wyjaśnia wam Bóg Swoje znaki! Być może, będziecie wdzięczni!</span>
<span data-aaya="90">O wy, którzy wierzycie! Wino, majsir, bałwany i strzały wróżbiarskie - to obrzydliwość wynikająca z dzieła szatana. Unikajcie więc tego! Być może, będziecie szczęśliwi!</span>
<span data-aaya="91">Szatan chce tylko rzucić między was nieprzyjaźń i zawiść przez wino i majsir i odwrócić was od wspominania Boga i od modlitwy. Czyż wy nie zaprzestaniecie!</span>
<span data-aaya="92">Słuchajcie Boga i słuchajcie Posłańca! Miejcie się na baczności! Bo jeśli się odwrócicie, to wiedzcie, że do Naszego Posłańca należy tylko jasne obwieszczenie!</span>
<span data-aaya="93">Nie należy czynić zarzutu tym, którzy wierzą i czynią dobre dzieła, z tego, co oni jedzą, jeśli są bogobojni i wierzą, i czynią dobre dzieła; i jeśli nadal są bogobojni i wierzą, i ciągle są bogobojni i czynią dobro. Bóg przecież kocha czyniących dobro!</span>
<span data-aaya="94">O wy, którzy wierzycie! Bóg będzie was, z pewnością, doświadczał przez niektórą zwierzynę, jakiej dosięgną wasze ręce i wasze włócznie; aby wiedział Bóg, kto się Go obawia w ukryciu. A kto potem popełni przestępstwo, tego spotka kara bolesna.</span>
<span data-aaya="95">O wy, którzy wierzycie! Nie zabijajcie zwierzyny, kiedy jesteście w stanie uświęcenia! A kto spośród was zabije ją naumyślnie, to zapłaci bydłem tyle, ile zabił, jako ofiarę złożoną w Ka`bie - a sądzić będzie dwóch sprawiedliwych spośród was; albo zapłatą będzie żywienie biedaków, albo też równe temu odprawienie postu - aby zakosztował on złych skutków swego dzieła. Bóg odpuścił to, co należy do przeszłości; lecz jeśli ktoś powtórzy ten czyn, to Bóg się na nim zemści. Bóg jest potężny, włada zemstą!</span>
<span data-aaya="96">Dozwolone wam jest polowanie na zwierzynę morską i żywienie się nią, jako zaopatrzenie dla was i dla podróżnych. Zakazana wam jest zwierzyna lądu stałego, jak długo jesteście w stanie uświęcenia. Bójcie się Boga, przed którym będziecie zebrani!</span>
<span data-aaya="97">Bóg uczynił Kabę Domem świętym wzniesionym dla ludzi; i miesiąc święty, i ofiary ze zwierząt, i wieńce; abyście wiedzieli, że Bóg wie dobrze, co jest w niebiosach i co jest na ziemi, i że Bóg o każdej rzeczy jest wszechwiedzący!</span>
<span data-aaya="98">Wiedzcie, że Bóg jest straszny w karaniu, i że Bóg jest przebaczający, litościwy!</span>
<span data-aaya="99">Do Posłańca należy tylko obwieszczenie; a Bóg zna to, co czynicie jawnie, i to, co ukrywacie.</span>
<span data-aaya="100">Powiedz: "To, co jest złe, nie jest równe temu, co jest dobre, chociażby ci się i podobała obfitość tego, co jest złe." Przeto bójcie się Boga, ' o wy, obdarzeni rozumem! Być może, będziecie szczęśliwi!</span>
<span data-aaya="101">O wy, którzy wierzycie! Nie pytajcie o rzeczy, które by was zmartwiły, jeśliby wam zostały ujawnione. Ale jeśli zapytacie o nie, kiedy jest już zsyłany Koran, to one wam zostaną wyjaśnione. Bóg wam przebaczy, bo Bóg jest przebaczający, wspaniałomyślny!</span>
<span data-aaya="102">Ludzie przed wami pytali o te rzeczy, ale potem przez nie stali się niewiernymi.</span>
<span data-aaya="103">Bóg nie ustanowił niczego takiego, jak: bachira lub saiba, wasila lub hamin. Ale ci, którzy nie wierzą, wymyślają kłamstwo przeciwko Bogu. Większość z nich niczego nie rozumie.</span>
<span data-aaya="104">A kiedy się im mówi: "Przychodźcie do tego, co Bóg zesłał, i do Posłańca!" - oni mówią: "Wystarczy nam to, co znajdujemy u naszych ojców." Czyżbyś pomimo, że ich ojcowie nic nie wiedzieli i nie byli prowadzeni drogą prostą?</span>
<span data-aaya="105">O wy, którzy wierzycie! Sami jesteście odpowiedzialni za wasze dusze. Nie zaszkodzi wam ten, kto zabłądził, jeśli jesteście prowadzeni drogą prostą. Do Boga wszyscy powrócicie i On obwieści wam to, co czyniliście!</span>
<span data-aaya="106">O wy, którzy wierzycie! Kiedy śmierć stanie przed którymś z was, to niech dwóch ludzi sprawiedliwych spośród was będzie świadkami w chwili sporządzania testamentu; albo - kiedy jesteście w podróży i dosięga was nieszczęście śmierci - dwóch innych ludzi, nie spośród was. Zatrzymacie ich obu po modlitwie i jeśli macie wątpliwości, niech przysięgają na Boga: "My nie sprzedamy tego za żadną cenę, nawet krewnemu. Nie będziemy też ukrywać świadectwa Boga, bo wtedy znaleźlibyśmy się wśród grzeszników!"</span>
<span data-aaya="107">A jeśli się okaże, że oni obydwaj popełnili grzech, to dwóch innych spośród tych, przeciw którym wystąpili pierwsi, zajmie ich miejsce. Wtedy ci dwaj będą przysięgać na Boga: "Nasze świadectwo z pewnością jest prawdziwsze od świadectwa tamtych dwóch. My nie jesteśmy ludźmi występnymi, bo wówczas bylibyśmy w liczbie niesprawiedliwych!"</span>
<span data-aaya="108">W ten sposób łatwiej będzie osiągnąć, aby ludzie składali świadectwo prawdziwe albo obawiali się, że po ich przysięgach inni będą składać przysięgi. Bójcie się Boga i słuchajcie! Bóg nie prowadzi drogą prostą ludzi szerzących zgorszenie.</span>
<span data-aaya="109">W dniu, kiedy Bóg zbierze posłańców i zapyta: "Cóż wam odpowiedziano?" - on na to: "My nie mamy żadnej wiedzy; Ty bowiem jedynie znasz najlepiej rzeczy ukryte!"</span>
<span data-aaya="110">Oto powie Bóg: "O Jezusie, synu Marii! Wspomnij dobroć Moją dla ciebie i dla twojej Matki. Oto Ja ciebie umocniłem Duchem Świętym, kiedy będąc jeszcze w kolebce, przemawiałeś już do ludzi jak człowiek dojrzały. I oto nauczyłem ciebie Księgi, mądrości, Tory i Ewangelii. I tworzyłeś z gliny kształt ptaków - za Moim pozwoleniem - potem tchnąłeś w nie i one stały się ptakami - za Moim pozwoleniem - i mogłeś uleczyć chorego i trędowatego - za Moim pozwoleniem. I oto Ja powstrzymałem synów Izraela od ciebie, kiedy przyszedłeś do nich z jasnymi dowodami. I powiedzieli ci spośród nich, którzy nie uwierzyli: "To są tylko czary oczywiste!"</span>
<span data-aaya="111">I oto Ja objawiłem apostołom: Uwierzcie we Mnie i w Mojego Posłańca!" Oni powiedzieli: "Uwierzyliśmy! Daj świadectwo, że jesteśmy całkowicie poddani!"</span>
<span data-aaya="112">Powiedzieli apostołowie: "O Jezusie, synu Marii! Czyż twój Pan może zesłać na nas z nieba stół zastawiony?" On powiedział: "Bójcie się Boga, jeśli jesteście wierzącymi!"</span>
<span data-aaya="113">Oni powiedzieli: "My chcemy z niego jeść, aby się uspokoiły nasze serca i abyśmy wiedzieli, że ty nam powiedziałeś prawdę, i abyśmy mogli o niej świadczyć."</span>
<span data-aaya="114">Powiedział Jezus, syn Marii "O Boże; Panie nasz! Ześlij nam z nieba stół zastawiony! To będzie dla nas święto - dla pierwszego z nas i dla ostatniego - i będzie znakiem od Ciebie. Daj nam zaopatrzenie, bo Ty jesteś najlepszym z zaopatrujących!"</span>
<span data-aaya="115">Powiedział Bóg: "Zaprawdę, Ja go wam ześlę. A kto z was potem pozostanie niewiernym, to Ja, zaprawdę, ukarzę go taką karą, jaką nie ukarałem nikogo z żadnego ze światów."</span>
<span data-aaya="116">I oto powiedział Bóg: "O Jezusie, synu Marii! Czy ty powiedziałeś ludziom: Bierzcie mnie i moją matkę za dwa bóstwa, poza Bogiem?" On powiedział: Chwała Tobie! Nie do mnie należy mówić to, do czego nie mam prawa. Jeślibym ja tak powiedział, Ty przecież wiedziałbyś o tym. Ty wiesz, co jest w mojej duszy, a ja nie wiem, co jest w Twojej. Zaprawdę, Ty dobrze znasz rzeczy ukryte!</span>
<span data-aaya="117">Ja im powiedziałem tylko to, co Ty mi nakazałeś powiedzieć: Czcijcie Boga, mojego Pana i waszego Pana! Ja byłem świadkiem ich, jak długo przebywałem wśród ludzi; a kiedyś mnie wezwał do Siebie, Tyś został ich pilnym stróżem, wszak jesteś świadkiem każdej rzeczy!</span>
<span data-aaya="118">Jeśli Ty ich ukarzesz - oni przecież są Twymi sługami; a jeśli Ty im przebaczysz - to przecież jesteś Potężny, Mądry!"</span>
<span data-aaya="119">Powiedział Bóg: "To jest Dzień, kiedy szczerość przynosi korzyść ludziom szczerym. Dla nich są przygotowane Ogrody, gdzie w dole płyną strumyki; oni tam będą przebywać na wieki." Bóg jest zadowolony z nich, a oni są zadowoleni z Niego. To jest osiągnięcie ogromne!</span>
<span data-aaya="120">Do Boga należą niebiosa i ziemia, i to, co jest między nimi. On jest nad każdą rzeczą wszechmocny!</span>
</section>
<section data-sura="6">
<span data-name>سُوۡرَةُ الۡاَنۡعَامِ</span>
<span data-aaya="1">Chwała niech będzie Bogu, który stworzył niebiosa i ziemię i uczynił ciemności i światło! Jednak ci, którzy nie wierzą, dają swojemu Panu równych.</span>
<span data-aaya="2">On jest Tym, który stworzył was z gliny; potem wyznaczył pewien termin, termin wyznaczony u Niego. Jednak wy powątpiewacie.</span>
<span data-aaya="3">On jest Bogiem w niebiosach i na ziemi. On wie, co czynicie skrycie i jawnie. On wie także, co wy zyskujecie.</span>
<span data-aaya="4">Żaden znak spośród znaków ich Pana nie przyszedł do nich, żeby się od niego nie odwrócili.</span>
<span data-aaya="5">I za kłamstwo uznali prawdę, kiedy do nich przyszła; ale niebawem będą mieli wieści o tym, z czego się wyśmiewali.</span>
<span data-aaya="6">Czyż oni nie widzieli, ile pokoleń wytraciliśmy przed nimi? Umocniliśmy ich na ziemi, jak was umocniliśmy; i zesłaliśmy im z nieba obfity deszcz, i uczyniliśmy rzeki płynące u ich stóp. Potem wytraciliśmy ich za ich grzechy i stworzyliśmy, po nich, inne pokolenia.</span>
<span data-aaya="7">A gdybyśmy nawet zesłali tobie Księgę na pergaminie, której oni dotykaliby swoimi rękami, to ci, którzy nie uwierzyli, powiedzieliby z pewnością: "To są tylko oczywiste czary!"</span>
<span data-aaya="8">I oni powiedzieli: "Gdybyż do niego został posłany anioł!" A gdybyśmy posłali anioła, to sprawa ich zostałaby rozstrzygnięta i nie dano by im czasu oczekiwania.</span>
<span data-aaya="9">A gdybyśmy jego uczynili aniołem, to uczynilibyśmy go w postaci ludzkiej i zaciemnilibyśmy dla nich to, co oni zaciemniają.</span>
<span data-aaya="10">Wyśmiewano się z posłańców już przed tobą, lecz tych, którzy się z nich wyśmiewali, objęło to, z czego się oni wyśmiewali.</span>
<span data-aaya="11">Powiedz: "Wędrujcie po ziemi, potem popatrzcie, jaki był ostateczny koniec tych, którzy zaprzeczali prawdzie!"</span>
<span data-aaya="12">Powiedz: "Do kogo należy to, co jest w niebiosach i na ziemi?" Powiedz: "Do Boga!" On przepisał samemu Sobie miłosierdzie. On z pewnością zbierze was w Dniu Zmartwychwstania, co do którego nie ma żadnej wątpliwości! Ci, którzy zatracili swoje dusze - nie wierzą.</span>
<span data-aaya="13">Do Niego należy to, co istnieje w nocy i w dzień. On jest Słyszący, Wszechwiedzący!</span>
<span data-aaya="14">Powiedz: "Czyż ja wezmę sobie za opiekuna kogoś innego niż Boga, Stworzyciela niebios i ziemi? On żywi, a nie jest żywiony!" Powiedz: "Zaprawdę, otrzymałem rozkaz, abym był pierwszym, który się poddał całkowicie. Nie bądźcie więc w liczbie bałwochwalców!"</span>
<span data-aaya="15">Powiedz: "Zaprawdę, obawiam się, jeśli nie będę posłuszny mojemu Panu, kary Dnia Wielkiego!"</span>
<span data-aaya="16">Jeśli od kogoś będzie ona odwrócona tego Dnia, to znaczy, że zmiłował się nad nim Bóg. A to jest osiągnięcie jasne!</span>
<span data-aaya="17">Jeśli dotknie ciebie Bóg jakimś utrapieniem, to nikt go nie może odsunąć, jak tylko On; a jeśli On obdarzy ciebie dobrem... to przecież On jest nad każdą rzeczą wszechwładny!</span>
<span data-aaya="18">On jest Panem przemożnym nad Swoimi sługami. On jest Mądry, doskonale Świadomy!</span>
<span data-aaya="19">Powiedz: "Jaka rzecz jest największym świadectwem?" Powiedz: "Bóg jest świadkiem między mną a wami Ten Koran został mi objawiony, abym ostrzegał przez niego was i tych, do których on dojdzie. Zaprawdę, czy będziecie świadczyć, że razem z Bogiem istnieją inne bóstwa?" Powiedz: "Ja nie zaświadczę!" Powiedz: "On jest Bogiem Jedynym! I, zaprawdę, ja nie jestem winien tego, że wy Jemu dodajecie współtowarzyszy!"</span>
<span data-aaya="20">Ci, którym daliśmy Księgę, znają ją, tak jak znają swoich synów. Ci, którzy stracili własne dusze - nie wierzą!</span>
<span data-aaya="21">A kto jest bardziej niesprawiedliwy aniżeli ten, kto wymyśla kłamstwo przeciwko Bogu albo kto za kłamstwo uznaje Nasze znaki? Zaprawdę, niesprawiedliwi nie zaznają szczęścia!</span>
<span data-aaya="22">W Dniu, kiedy zbierzemy ich wszystkich, powiemy tym, którzy dodawali Jemu współtowarzyszy: "Gdzie są wasi współtowarzysze, których uznajecie?"</span>
<span data-aaya="23">Wtedy oni nie będą mieli żadnego dowodu, tylko powiedzą: "Na Boga, naszego Pana! My nie byliśmy nigdy bałwochwalcami!"</span>
<span data-aaya="24">Popatrz, jak oni kłamią samym sobie i jak odsunęło się od nich to, co oni wymyślali!</span>
<span data-aaya="25">Wśród nich są tacy, którzy się tobie przysłuchują, lecz My położyliśmy na ich serca zasłony, żeby nie zrozumieli, a w ich uszy - głuchotę. I chociaż widzą jakiś znak, nie wierzą w niego. A kiedy do ciebie przychodzą, żeby się tobie przeciwstawić, ci, którzy nie wierzą, mówią: "To są tylko baśnie dawnych przodków!"</span>
<span data-aaya="26">Oni zabraniają tego i od tego trzymają się z dala. Lecz gubią tylko samych siebie i nie są świadomi.</span>
<span data-aaya="27">Gdybyś mógł ich zobaczyć, kiedy zostaną postawieni przed ogniem i powiedzą: "O, gdybyśmy teraz zostali sprowadzeni, nie uznalibyśmy za kłamstwo znaków naszego Pana i bylibyśmy między wierzącymi!"</span>
<span data-aaya="28">Niestety! Stało się dla nich jasne to, co przedtem ukrywali. A gdyby zostali sprowadzeni, to z pewnością powróciliby do tego, co było im zakazane! Przecież oni są kłamcami!</span>
<span data-aaya="29">Oni mówią: "Jest tylko życie na tym świecie i my nie będziemy wskrzeszeni!"</span>
<span data-aaya="30">Gdybyś mógł ich zobaczyć, kiedy zostaną postawieni przed swoim Panem! On powie: "Czyż to nie jest prawda?" Oni powiedzą: "Tak! Na naszego Pana!" On powie: "Zakosztujcie więc kary za to, że nie wierzyliście!"</span>
<span data-aaya="31">I ponieśli stratę ci, którzy za kłamstwo uznali spotkanie z Bogiem! A kiedy niespodzianie przyjdzie do nich Godzina, oni powiedzą: "O, biada nam za to, czego tam zaniedbaliśmy!" I oni poniosą swoje ciężary na swoich barkach. Jakże złe jest to, co oni poniosą!</span>
<span data-aaya="32">Życie tego świata jest tylko grą i zabawą. A mieszkanie życia ostatecznego jest o wiele lepsze dla tych, którzy są bogobojni. Czy wy nie jesteście rozumni?</span>
<span data-aaya="33">My wiemy, że ciebie zasmuca to, co oni mówią. A przecież oni nie uważają ciebie za kłamcę; lecz niesprawiedliwi odrzucają znaki Boga.</span>
<span data-aaya="34">Za kłamców zostali uznani posłańcy przed tobą, lecz oni cierpliwie znosili to, iż uznawano ich za kłamców, i to, że ich prześladowano, aż w końcu przyszła do nich pomoc. I nikt nie jest w stanie zmienić słów Boga! A doszły do ciebie, z pewnością, wieści o posłańcach!</span>
<span data-aaya="35">A jeśli ich odwracanie się jest dla ciebie uciążliwe, to gdybyś potrafił poszukać dziury w ziemi albo drabiny do nieba i mógł przynieść im jakiś znak?... Lecz gdyby zechciał Bóg, to zebrałby ich, z pewnością, na drodze prostej. Nie bądź więc między nieświadomymi!</span>
<span data-aaya="36">Odpowiadają tylko ci, którzy słuchają. A umarłych wskrzeszę Bóg. Następnie do Niego zostaną sprowadzeni.</span>
<span data-aaya="37">Oni mówią: "A dlaczego nie został mu zesłany jakiś znak od jego Pana?" Powiedz: "Zaprawdę, Bóg posiada moc, by zesłać znak, lecz większość z nich nie wie!"</span>
<span data-aaya="38">I nie ma zwierząt na ziemi ani ptaków latających na skrzydłach, które by nie tworzyły społeczności podobnych do waszych. Nie pominęliśmy w Księdze żadnej rzeczy! Potem zostaniecie zebrani do waszego Pana!</span>
<span data-aaya="39">Ci, którzy uznali za kłamstwo Nasze znaki, są głusi, niemi i pozostają w ciemnościach. Bóg sprowadza z drogi, kogo chce, i umieszcza na drodze prostej, kogo chce!</span>
<span data-aaya="40">Powiedz: "Czy zastanawialiście się nad sobą? Czy jeśli przyjdzie do was kara Boga albo jeśli przyjdzie do was Godzina, czy wy będziecie wzywać kogoś innego aniżeli Boga - jeśli jesteście prawdomówni?"</span>
<span data-aaya="41">Wcale nie! To Jego będziecie wzywać! On odsunie od was to, o co wy Go prosicie; i zapomnicie to, co Jemu dodajecie jako współtowarzyszy.</span>
<span data-aaya="42">Wysyłaliśmy już przed tobą posłania do narodów i dosięgaliśmy ich nieszczęściem i udręką - być może, oni się upokorzą!</span>
<span data-aaya="43">Gdyby się chociaż upokorzyli, kiedy przyszła do nich Nasza srogość! Lecz zatwardziałe były ich serca i upiększał im szatan to, co oni czynili.</span>
<span data-aaya="44">A kiedy zapomnieli to, co im zostało przypomniane, My otwarliśmy dla nich bramy wszystkich rzeczy. Aż w końcu, kiedy się radowali tym, co im zostało dane, pochwyciliśmy ich niespodzianie. I oto popadli w rozpacz.</span>
<span data-aaya="45">I odcięty został ostatni z ludzi, którzy byli niesprawiedliwi. Chwała niech będzie Bogu, Panu światów!</span>
<span data-aaya="46">Powiedz: "Jak wam się wydaje? Jeśli Bóg zabierze wam słuch i wzrok i nałoży pieczęć na wasze serca, to jaki bóg, oprócz Boga, przywróci wam to?" Popatrz, jak My przedstawiamy Nasze znaki! Oni jednak się odwracają.</span>
<span data-aaya="47">Powiedz: "Jak wam się wydaje? Jeśli przyjdzie do was kara Boga, niespodziewanie lub jawnie, to czy będą wytraceni inni ludzie oprócz niesprawiedliwych?"</span>
<span data-aaya="48">My wysyłamy posłańców tylko jako zwiastunów radosnej wieści i jako ostrzegających. Więc kto wierzy i czyni dobro, tego nie przejmie żaden strach ani nie będzie zasmucony.</span>
<span data-aaya="49">A tych, którzy za kłamstwo uznali Nasze znaki, dotknie kara za to, że szerzyli zepsucie.</span>
<span data-aaya="50">Powiedz: "Ja nie mówię wam, że posiadam skarbnice Boga, ani nie mówię wam, że jestem aniołem. Ja tylko idę za tym, co mi zostało objawione." Powiedz: "Czy jednakowy jest ślepy i widzący? Czyż wy się nie zastanawiacie?"</span>
<span data-aaya="51">Ostrzegaj przez to tych, którzy się obawiają, że będą zebrani do swego Pana. Nie mają oni, oprócz Niego, ani opiekuna, ani orędownika! Być może, oni będą bogobojni!</span>
<span data-aaya="52">I nie odpędzaj tych, którzy wzywają swego Pana rano i wieczór, poszukując Jego oblicza. Rachunek ich w niczym nie spada na ciebie ani też twój rachunek w niczym nie spada na nich. Tak więc, jeślibyś ich odpędził, byłbyś wtedy w liczbie niesprawiedliwych.</span>
<span data-aaya="53">Tak doświadczyliśmy jednych przez drugich, aby mówili: "Czy to są ci spośród nas, których obdarował Bóg?" Czyż to nie Bóg zna najlepiej tych, którzy są wdzięczni?</span>
<span data-aaya="54">Kiedy przyjdą do ciebie ci; którzy wierzą w Nasze znaki, to powiedz: "Pokój wam!" Wasz Pan przepisał samemu Sobie miłosierdzie. Tak aby ten spośród was, kto popełni zło przez nieświadomość, następnie nawróci się i czyni dobro... zaprawdę, On jest przebaczający, litościwy!</span>
<span data-aaya="55">W ten sposób wyjaśniamy wyraźnie znaki, aby droga stała się jasna dla grzeszników.</span>
<span data-aaya="56">Powiedz: "Mnie zakazano, abym czcił tych, których wy wzywacie poza Bogiem." Powiedz: "Ja nie chcę iść za waszymi namiętnościami, bo wtedy zbłądziłbym i nie byłbym w liczbie tych, którzy są prowadzeni drogą prostą."</span>
<span data-aaya="57">Powiedz: "Zaprawdę, ja opieram się na jasnym dowodzie, pochodzącym od mojego Pana, a wy to uważacie za kłamstwo. Ja nie mam władzy nad tym, co wy staracie się przyspieszyć. Sąd należy tylko do Boga! Bóg podaje prawdę, a On jest najlepszy z rozstrzygających!"</span>
<span data-aaya="58">Powiedz: "Gdybym miał władzę nad tym, co wy staracie się przyspieszyć, to rozstrzygnięta zostałaby sprawa między mną a wami." A Bóg zna najlepiej ludzi niesprawiedliwych!</span>
<span data-aaya="59">On posiada klucze do tego, co skryte; zna je tylko On sam. On zna to, co jest na lądzie i na morzu. I żaden liść nie spada, żeby On o tym nie wiedział. I nie ma ziarna w ciemnościach ziemi, i nie ma niczego, świeżego czy suchego, co nie byłoby zapisane w Księdze jasnej.</span>
<span data-aaya="60">On jest Tym, który zabiera was podczas nocy. On wie, co wy zdobywacie w ciągu dnia; w dzień przywołuje was do życia, aby został wypełniony wyznaczony termin. Potem do Niego powrócicie. Wtedy On obwieści wam to, co czyniliście.</span>
<span data-aaya="61">On jest przemożnym władcą nad Swoimi sługami. On posyła ku wam stróżów. A kiedy do któregokolwiek z was przychodzi śmierć, Nasi wysłannicy wzywają go, a oni nigdy nie zawodzą.</span>
<span data-aaya="62">Następnie oni są oddawani Bogu, ich Władcy prawdziwemu. Czyż nie do Niego należy sąd? On jest najszybszy w rachunku!</span>
<span data-aaya="63">Powiedz: "Kto wybawi was z ciemności lądu i morza? Wy wzywacie Go pokornie i w skrytości: Jeśli Ty nas od nich wybawisz, to my z pewnością będziemy między tymi, którzy są wdzięczni!"</span>
<span data-aaya="64">Powiedz: "Bóg wybawia was od tego i wszelkiego utrapienia, a wy Jemu dodajecie współtowarzyszy."</span>
<span data-aaya="65">Powiedz: "On posiada władzę, by posłać przeciwko wam karę z góry albo spod waszych nóg, albo podzielić was na różne partie i dać zakosztować jednym spośród was srogości innych." Popatrz, jak My wyjaśniamy znaki! Być może, oni będą zdolni pojąć!</span>
<span data-aaya="66">Twój lud uznał to za kłamstwo, podczas gdy to jest prawdą. Powiedz: "Ja nie jestem dla was opiekunem!</span>
<span data-aaya="67">Każda wieść ma oznaczony czas i wy niebawem się dowiecie!"</span>
<span data-aaya="68">A kiedy widzisz tych, którzy się pogrążają w gadaninie w przedmiocie Naszych znaków, to odwróć się od nich, dopóki oni nie pogrążą się w jakiejś innej rozmowie. A jeśli szatan sprawi, że zapomnisz, to przypomniawszy sobie, nie pozostawaj z ludźmi niesprawiedliwymi!</span>
<span data-aaya="69">I na tych, którzy są bogobojni, nie ciąży w niczym obowiązek żądania rachunku, lecz tylko napominania. Być może, oni będą bogobojni!</span>
<span data-aaya="70">I pozostaw tych, którzy wzięli sobie swoją religię za grę i zabawę! Zwiodło ich życie tego świata! I napominaj przy jego pomocy, żeby dusza ich nie została zatracona za to, co uczyniła. Nie będzie miała poza Bogiem ani opiekuna, ani orędownika! I gdyby ona nawet zaofiarowała jakąkolwiek zamianę, to nie zostanie od niej przyjęta. A ci, którzy zostaną skazani na zatracenie, za to, co sobie zarobili, to otrzymają napój z wrzątku i karę bolesną, ponieważ oni nie uwierzyli.</span>
<span data-aaya="71">Powiedz: "Czyż będziemy wzywać, poza Bogiem, to, co nie może nam przynieść korzyści ani też nie może nam zaszkodzić? I czy zawrócimy - kiedy już prowadził nas Bóg drogą prostą - podobnie jak ten, którego skusili szatani, zagubionego na ziemi, choć towarzysze wzywają go ku drodze prostej: Przyjdź do nas!?" Powiedz: "Zaprawdę, droga Boga - to droga prosta! I rozkazano nam poddać się całkowicie Panu światów!"</span>
<span data-aaya="72">I rozkazano nam: "Odprawiajcie modlitwę i bójcie się Jego!" On jest Tym, do którego wszyscy zostaniecie zebrani!</span>
<span data-aaya="73">On jest Tym, który stworzył niebiosa i ziemię w całej prawdzie! W dniu, kiedy On powie: "Bądź!", to się staje! Jego słowo jest prawdą! Do Niego należy królestwo Dnia, kiedy zadmą w trąbę! On zna to, co jest skryte i co jest jawne! On jest Mądry, Świadomy!</span>
<span data-aaya="74">Oto powiedział Abraham do swego ojca Azara: "Czy ty bierzesz sobie bałwany za bogów? Ja widzę ciebie i twój lud w jawnym błędzie!"</span>
<span data-aaya="75">I tak My pokazaliśmy Abrahamowi królestwo niebios i ziemi, aby był on między tymi, którzy posiadają pewność w wierze.</span>
<span data-aaya="76">A kiedy okryła go ciemna noc, zobaczył gwiazdę i powiedział: "To jest mój Pan!" A kiedy ona zaszła na zachodzie, on powiedział: "Ja nie kocham tych, którzy zachodzą."</span>
<span data-aaya="77">A kiedy zobaczył księżyc wschodzący, powiedział: "To jest mój Pan!" Ale kiedy zniknął na zachodzie, powiedział: "Jeśli mój Pan nie poprowadzi mnie drogą prostą, to z pewnością będę w liczbie błądzących!"</span>
<span data-aaya="78">A kiedy zobaczył słońce wschodzące, powiedział: "To jest mój Pan! On jest największy!" Lecz kiedy ono zaszło, powiedział: O ludu mój! Ja nie jestem winien tego, że wy Jemu dodajecie współtowarzyszy!</span>
<span data-aaya="79">Oto skierowałem swoje oblicze ku Temu, który stworzył niebiosa i ziemię, jako prawdziwie wierzący; ja nie jestem z liczby tych, którzy dodają współtowarzyszy!"</span>
<span data-aaya="80">I jego lud wdał się z nim w dysputę. On powiedział: "Czy chcecie prowadzić ze mną dysputę w sprawie Boga, skoro On wprowadził mnie na drogę prostą? Ja nie boję się tego, co wy Jemu dodajecie jako współtowarzyszy, chyba że czegoś innego zechce mój Pan. Mój Pan obejmuje wiedzą każdą rzecz! Czyż wy się nie zastanowicie?!</span>
<span data-aaya="81">Jak bym ja się miał bać tego, co wy Jemu dodajecie jako współtowarzyszy, kiedy wy nie boicie się dodawać Bogu za współtowarzyszy tego, czemu On nie zesłał żadnej władzy nad wami? Więc która z dwóch partii zasługuje na większe bezpieczeństwo, jeśli wy posiadacie jakąś wiedzę?"</span>
<span data-aaya="82">Ci, którzy wierzą, i ci, którzy nie ubierają swojej wiary w niesprawiedliwość, posiadają prawdziwe bezpieczeństwo i są na drodze prostej.</span>
<span data-aaya="83">Taki jest Nasz dowód, który daliśmy Abrahamowi przeciw jego ludowi! My wywyższamy stopniami, kogo chcemy. Zaprawdę, twój Pan jest mądry, wszechwiedzący!</span>
<span data-aaya="84">I darowaliśmy mu Izaaka i Jakuba, każdego poprowadziliśmy drogą prostą. I Noego poprowadziliśmy drogą prostą; a z jego potomstwa: Dawida, Salomona, Hioba, Józefa, Mojżesza i Aarona - w ten sposób płacimy tym, którzy czynią dobro! -</span>
<span data-aaya="85">I Zachariasza, i Jana, Jezusa i Eliasza - oni wszyscy są z liczby cnotliwych -</span>
<span data-aaya="86">I Isma`ila, i Al-Jasa, Jonasza i Lota - wszystkich wywyższyliśmy ponad światy!</span>
<span data-aaya="87">A spośród ich ojców i ich potomstwa, jak i spośród ich braci wybraliśmy niektórych i poprowadziliśmy ku drodze prostej.</span>
<span data-aaya="88">To jest droga Boga, którą On prowadzi, kogo chce ze Swoich sług. A gdyby oni dodawali Jemu współtowarzyszy, to daremne byłoby dla nich to, co uczynili.</span>
<span data-aaya="89">To są ci, którym daliśmy Księgę, mądrość i proroctwo. Jeśli jednak oni nie uwierzą w nie, to My już powierzyliśmy je ludziom, którzy nie będą niewiernymi.</span>
<span data-aaya="90">To są ci, których Bóg poprowadził drogą prostą. I ty postępuj po tej drodze prostej! Powiedz: "Ja nie żądam od was za to żadnej zapłaty. To jest tylko napomnienie dla światów!"</span>
<span data-aaya="91">Oni nie wymierzyli Boga Jego prawdziwą miarą, kiedy powiedzieli: "Bóg nie zesłał człowiekowi niczego!" Powiedz: "Kto zesłał Księgę, z którą przyszedł Mojżesz jako światłem i drogą prostą dla ludzi, którą wy sporządzacie na zwojach pergaminu, ukazując lub skrywając wiele? Wy przecież nauczyliście się tego, czego nie wiedzieliście, ani wy, ani wasi ojcowie." Powiedz: "Bóg. - potem zostaw ich, aby się zabawiali w pustej gadaninie!</span>
<span data-aaya="92">To jest Księga, którą zesłaliśmy, błogosławiona; stwierdzająca prawdziwość tego, co zostało przed nią zesłane; abyś ostrzegał Matkę miast i tych, którzy się wokół niej znajdują. Ci, którzy wierzą w życie ostateczne, wierzą w nią i będą pilnie przestrzegać swojej modlitwy.</span>
<span data-aaya="93">A kto jest bardziej niesprawiedliwy aniżeli ten, który wymyśla kłamstwo przeciwko Bogu? Albo który mówi: "Zostało mi objawione!" - a nic mu nie zostało objawione i który mówi: "Ja ześlę coś podobnego do tego, co zesłał Bóg!" Gdybyś mógł widzieć niesprawiedliwych przebywających w otchłaniach śmierci i aniołów z wyciągniętymi rękami: "Wyprowadźcie wasze dusze! Dzisiaj otrzymacie zapłatę - karę poniżenia - za to, iż mówiliście nieprawdę przeciw Bogu i wynosiliście się dumnie ponad Jego znaki!"</span>
<span data-aaya="94">Wy przyszliście do Nas pojedynczo, tak jak was stworzyliśmy po raz pierwszy, i pozostawiliście poza waszymi plecami to, czym was obdarzyliśmy. My nie widzimy przy was orędowników, których uznaliście za waszych współtowarzyszy. Zerwały się więzy między wami i oddaliło się od was to, co uznawaliście.</span>
<span data-aaya="95">Zaprawdę, Bóg sprawia, iż pęka ziarno i pestka. On wyprowadza żywe z martwego i On wyprowadza martwe z żywego. Oto wasz Bóg! Jakże możecie być odwróceni?!</span>
<span data-aaya="96">On rozcina niebo dla jutrzenki; On uczynił noc odpoczynkiem, a słońce i księżyc - podstawą liczenia. To jest ustanowienie Potężnego, Wszechwiedzącego!</span>
<span data-aaya="97">On jest Tym, który uczynił dla was gwiazdy, abyście kierowali się według nich w ciemnościach - na lądzie i na morzu. Przedstawiliśmy wyraźnie znaki dla ludzi, którzy wiedzą!</span>
<span data-aaya="98">On jest Tym, który sprawił, iż powstaliście z jednej duszy, a potem przygotował wam pewne miejsce przebywania i pewne miejsce schronienia. Przedstawiliśmy wyraziście znaki dla ludzi, którzy pojmują.</span>
<span data-aaya="99">On jest Tym, który spuścił z nieba wodę, i dzięki niej wyrastają wszelkie rośliny. Z nich wyprowadziliśmy zieleń, a potem ziarna skupione w kłosach; a z palmy daktylowej kiście daktyli nisko zwisających; i ogrody winnej latorośli, drzewa oliwne i drzewa granatu, podobne do siebie i niepodobne. Popatrzcie na ich owoce, gdy one owocują i kiedy dojrzewają! Zaprawdę, w tym są znaki dla ludzi, którzy wierzą!</span>
<span data-aaya="100">A jednak oni przypisali Bogu dżiny jako współtowarzyszy; a przecież On je stworzył. I fałszywie przypisali Mu synów i córki, bez żadnej wiedzy. Niech Mu będzie chwała! On jest wyniosły ponad to, co Jemu dodają jako współtowarzyszy!</span>
<span data-aaya="101">Stwórca niebios i ziemi! Jakże On mógłby mieć syna - przecież On nie miał wcale towarzyszki?! On stworzył każdą rzecz i On o każdej rzeczy jest wszechwiedzący!</span>
<span data-aaya="102">Oto wasz Bóg, wasz Pan! Nie ma boga, jak tylko On, Stwórca każdej rzeczy! Więc czcijcie Go! On jest poręczycielem każdej rzeczy!</span>
<span data-aaya="103">Nie dosięgają Go spojrzenia, lecz On dosięga spojrzenia. On jest Przenikliwy, Świadomy!</span>
<span data-aaya="104">Otrzymaliście jasne dowody od waszego Pana. Kto widzi jasno, widzi dla siebie samego; a kto jest ślepy, to przeciw sobie samemu. Ja nie jestem dla was stróżem.</span>
<span data-aaya="105">I w ten sposób ukazujemy jasno znaki, aby oni mówili: "Ty je badałeś!" - i abyśmy mogli wyjaśnić to ludziom, którzy wiedzą.</span>
<span data-aaya="106">Idź za tym, co ci objawił twój Pan: "Nie ma boga, jak tylko On!" I odwróć się od bałwochwalców!</span>
<span data-aaya="107">Gdyby zechciał Bóg, to oni nie dodawaliby Jemu współtowarzyszy. My nie uczyniliśmy ciebie stróżem nad nimi ani ty nie jesteś dla nich opiekunem.</span>
<span data-aaya="108">Nie poniżajcie tych, których oni wzywają poza Bogiem, żeby nie znieważali Boga przez wrogość, nieświadomie. W ten sposób upiększyliśmy każdemu narodowi, jego dzieło. Potem do ich Pana powrócicie! I On obwieści im to, co czynili!</span>
<span data-aaya="109">Oni przysięgali na Boga najbardziej uroczystymi przysięgami, że jeśli przyjdzie do nich jakiś znak, to z pewnością w niego uwierzą! Powiedz: "znaki znajdują się tylko u Boga!" Lecz po czym poznacie, że kiedy przyjdą do nich znaki, oni nie uwierzą?</span>
<span data-aaya="110">My odwrócimy ich serca i ich spojrzenia; jako że oni nie uwierzyli w to od razu. My pozostawiamy ich, błąkających się na oślep w ich oporze.</span>
<span data-aaya="111">A gdybyśmy nawet zesłali do nich aniołów i gdyby przemówili do nich umarli, i gdybyśmy zebrali wszystkie rzeczy przed ich oczyma, to oni by nie uwierzyli, chyba żeby zechciał Bóg. Lecz większość z nich nie jest świadoma.</span>
<span data-aaya="112">I w ten sposób każdemu prorokowi wyznaczyliśmy jakiegoś wroga - szatanów spośród ludzi i dżinów: jedni drugim podszeptują ozdobne słowa dla oszukania. Ale gdyby zechciał twój Pan, to oni by tego nie uczynili. Zostaw ich więc, i to, co oni wymyślają!</span>
<span data-aaya="113">I niech skłaniają się ku temu serca tych, którzy nie wierzą w życie ostateczne, i niech znajdują w tym zadowolenie, i niech zdobywają to, co zdobywają!</span>
<span data-aaya="114">Czyż będę żądał jako sędziego kogoś innego niż Boga? On jest Tym, który zesłał wam Księgę wyjaśniającą szczegółowo. Ci, którym daliśmy Księgę, wiedzą, iż ona jest zesłana od twego Pana w całej prawdzie. Nie bądź więc wśród wątpiących!</span>
<span data-aaya="115">Spełniło się słowo twego Pana w prawdziwości i sprawiedliwości. Nikt nie jest w stanie zmienić Jego słów. On jest Słyszący, Wszechwiedzący!</span>
<span data-aaya="116">Jeśli posłuchasz większości tych, którzy są na ziemi, to oni sprowadzą ciebie z drogi Boga. Oni postępują tylko za mniemaniem i tylko zgadują:</span>
<span data-aaya="117">Zaprawdę twój Pan najlepiej wie, kto błądzi schodząc z Jego drogi; On zna najlepiej tych, którzy idą drogą prostą!</span>
<span data-aaya="118">Jedzcie z tego, nad czym wspomniano imię Boga, jeśli wierzycie w Jego znaki!</span>
<span data-aaya="119">I czemuż nie jecie tego, nad czym zostało wymienione imię Boga? On przecież wyjaśnił wam szczegółowo, co wam jest zakazane, z wyjątkiem tego, do czego zostaliście zmuszeni. Zaprawdę, wielu błądzi z drogi, przez swoje namiętności, bez wiedzy! Zaprawdę, twój Pan najlepiej zna przestępców!</span>
<span data-aaya="120">Poniechajcie grzechu zewnętrznego i wewnętrznego! Zaprawdę, tym, którzy popełnią grzech, będzie zapłacone za to, co oni zarobili.</span>
<span data-aaya="121">Nie jedzcie tego, nad czym nie wymieniono imienia Boga! Na pewno byłoby to bezbożnością! I zaprawdę, szatani nakłaniają swoich popleczników, aby się z wami sprzeczali. Ale jeśli ich posłuchacie, to z pewnością będziecie bałwochwalcami!</span>
<span data-aaya="122">Czy ten, kto był martwy i My daliśmy mu życie, i uczyniliśmy dla niego światło, aby szedł z nim między ludzi - jest podobny do tego, kto znajduje się w ciemnościach, z których nie może wyjść? Podobnie upiększano niewiernym to, co czynili.</span>
<span data-aaya="123">W ten sposób uczyniliśmy w każdym mieście jego możnych grzesznikami, aby mogli tam knuć podstępy. Lecz oni knują podstępy przeciw sobie samym i nie są tego świadomi.</span>
<span data-aaya="124">A jeśli przyjdzie do nich jakiś znak, mówią: "My nie uwierzymy, dopóki nie będzie nam dane to, co zostało dane posłańcom Boga." Bóg wie najlepiej, gdzie ma umieścić Swoje posłanie. Tych, którzy zgrzeszyli, dosięgnie niebawem poniżenie przed Bogiem i cierpienie straszne za to, iż knuli podstępne działania.</span>
<span data-aaya="125">Kogo Bóg chce prowadzić drogą prostą, rozszerza jego pierś dla islamu, a kogo chce sprowadzić z drogi, czyni jego pierś ciasną, udręczoną, jak gdyby on chciał wznieść się do nieba. W ten sposób Bóg daje odczuć swój gniew tym, którzy nie wierzą.</span>
<span data-aaya="126">To jest droga twojego Pana - prosta! My przedstawiliśmy wyraźnie znaki ludziom, którzy sobie przypominają. Oni będą mieli siedzibę pokoju u swego Pana.</span>
<span data-aaya="127">On jest ich opiekunem za to, co czynili.</span>
<span data-aaya="128">W Dniu, kiedy On zgromadzi wszystkich: "O zgromadzenie dżinów! Zbyt wiele uczyniliście dla ludzi.'' Wtedy ich przyjaciele spośród ludzi będą mówili: "Panie nasz. Jedni z nas posługiwali się drugimi i doszliśmy do kresu, który Ty nam wyznaczyłeś. " On powie: "Ogień to wasze miejsce schronienia! Wy tam będziecie przebywać na wieki, chyba że Bóg zechce inaczej." Zaprawdę, twój Pan jest mądry, wszechwiedzący!</span>
<span data-aaya="129">W ten sposób My dajemy władzę jednym niesprawiedliwym nad drugimi za to, co oni uczynili. 0 zgromadzenie dżinów i ludzi!</span>
<span data-aaya="130">Czy nie przychodzili do was posłańcy spośród was, opowiadając wam Nasze znaki i ostrzegając was przed spotkaniem tego oto waszego Dnia?" Oni powiedzą: "My świadczyliśmy przeciwko sobie samym!" Zwiodło ich życie na tym świecie i oni zaświadczyli przeciwko sobie samym, że byli niewiernymi.</span>
<span data-aaya="131">Tak jest, ponieważ twój Pan nigdy nie niszczy miast niesprawiedliwie, kiedy ich mieszkańcy są beztroscy.</span>
<span data-aaya="132">Dla wszystkich są stopnie stosownie do tego, co uczynili. Twój Pan nie zaniedbuje tego, co czynicie!</span>
<span data-aaya="133">Twój Pan jest boga ty, jest władcą miłosierdzia. Jeśli On zechce, to was usunie i zastąpi, czym zechce, tak jak sprawił, że zrodziliście się z potomstwa innego ludu.</span>
<span data-aaya="134">Zaprawdę, to, co wam zostało obiecane, z pewnością nadejdzie! I nie jesteście w stanie tego udaremnić!</span>
<span data-aaya="135">Powiedz: "O ludu mój! Działajcie według waszych możliwości; ja działam! I niebawem się dowiecie, kto osiągnie ostateczną siedzibę! Zaprawdę, niesprawiedliwi nie zaznają szczęścia!"</span>
<span data-aaya="136">Oni przeznaczają Bogu pewną część z tego, co On sprawił, iż wyrosło - z plonów pola i z trzód. Â­ I mówią: "To jest dla Boga! - tak oni twierdzą, Â­ a to jest dla naszych współtowarzyszy!" Lecz to, co jest dla ich współtowarzyszy, nie dochodzi do Boga; a to, co jest przeznaczone dla Boga, dochodzi do ich współtowarzyszy. Jakże złe jest ich rozumowanie!</span>
<span data-aaya="137">W ten sposób ich współtowarzysze fałszywie upiększają wielu bałwochwalcom zabijanie dzieci, aby ich zniszczyć i zaciemnić im ich religię. A gdyby zechciał Bóg, to oni by tego nie uczynili! Pozostaw ich więc. I to, co oni wymyślają!</span>
<span data-aaya="138">Oni powiedzieli: "Te trzody i te zasiewy są zakazane; będzie się nimi żywił tylko ten, kogo my zechcemy - tak oni twierdzą Â­ i zwierzęta, których grzbiety są zakazane, i zwierzęta, nad którymi nie wymieniono imienia Boga." To wszystko jest zmyślane przeciwko Bogu! On zapłaci im za to, co oni wymyślali!</span>
<span data-aaya="139">Oni mówią: "To, co jest w brzuchu tych zwierząt, Jest czyste dla naszych mężczyzn, I jest zakazane dla naszych żon." A jeśli ono będzie martwe, to oni będą w tym współuczestnikami. Niebawem zapłaci im On za to, co oni opisują. On jest mądry, wszechwiedzący!</span>
<span data-aaya="140">Ci, którzy zabijają swoje dzieci, ponieśli stratę przez głupotę i przez nieświadomość. Oni zakazali tego, co przydzielił im Bóg, wymyślając kłamstwo przeciwko Bogu. Oni zbłądzili I nie są prowadzeni drogą prostą.</span>
<span data-aaya="141">On jest Tym, który sprawił, iż wyrosły ogrody mające drewniane kraty, nie mające ich; I drzewa palmy daktylowej, i zboża dające różne pożywienie, I drzewa oliwne, i drzewa granatu, podobne do siebie i niepodobne. Jedzcie z ich owoców, Kiedy one owocują; I składajcie należną daninę w dniu żniwa; lecz nie bądźcie rozrzutni! Zaprawdę, On nie kocha rozrzutników!</span>
<span data-aaya="142">Wśród waszych trzód są takie, które służą do przenoszenia ciężaru, i takie, które są przeznaczone na rzeź. Jedzcie z tego, w co zaopatrzy! was Bóg, i nie postępujcie za krokami szatana! On jest przecież dla was wrogiem jawnym!</span>
<span data-aaya="143">Osiem - parami: z owiec - dwie i z kóz - dwie. Powiedz: "Czy On zakazał dwóch osobników męskich, czy też dwóch osobników żeńskich? Czy też to, co mieszczą w sobie łona dwóch osobników żeńskiego rodzaju? Obwieście mi, z pełną wiedzą, jeśli jesteście prawdomówni!"</span>
<span data-aaya="144">A spośród wielbłądów - dwoje i spośród krów - dwoje. Powiedz: "Czy on zakazał obu osobników męskich czy też obu osobników żeńskich? Czy też to, co mieszczą w sobie łona dwóch osobników żeńskich? Czy wy byliście świadkami, kiedy Bóg wam to nakazał?". Kto jest bardziej niesprawiedliwy aniżeli ten, kto wymyśla kłamstwo przeciwko Bogu, aby wprowadzić ludzi w błąd, bez wszelkiej wiedzy? Zaprawdę, Bóg nie prowadzi drogą prostą ludzi niesprawiedliwych!</span>
<span data-aaya="145">Powiedz: "Ja nie znajduję w tym, co mi zostało objawione, niczego zakazanego dla człowieka w jego pożywieniu z wyjątkiem tego, co jest martwe, albo rozlanej krwi, albo mięsa świni - bo to jest obrzydliwe Â­- albo tego, co zostało złożone na ofiarę czemuś innemu niż Bogu. A kto został zmuszony, nic będąc ani buntownikiem, ani przestępcą, to, zaprawdę, twój Pan jest przebaczający, litościwy!"</span>
<span data-aaya="146">A tym, którzy przyjęli judaizm, zakazaliśmy wszelkiego zwierzęcia posiadającego pazury, I z krów i owiec - zakazaliśmy im tłuszcz, z wyjątkiem tego, co noszą ich grzbiety, ich wnętrzności oraz tego, co się zmieszało z ich kośćmi. Tak zapłaciliśmy im za ich z buntowanie się. Zaprawdę, My jesteśmy prawdomówni!</span>
<span data-aaya="147">Jeśli więc oni będą ciebie uważać za kłamcę, to powiedz: "Wasz Pan jest władcą wszechobejmującego miłosierdzia, lecz Jego srogi gniew nie będzie odwrócony od ludu grzeszników,</span>
<span data-aaya="148">Będą mówić ci, którzy dodawali współtowarzyszy: Gdyby Bóg zechciał, to nie dodawalibyśmy współtowarzyszy, ani też nasi ojcowie, I nie zakazywali byśmy niczego. Podobnie o kłamstwo oskarżali ci, którzy byli przed nimi, Iż zakosztowali Naszego srogiego gniewu, Powiedz: Czy posiadacie jakąś wiedzę? Pokażcie ją nam! Wy postępujecie tylko za przypuszczeniem Jedynie zmyślacie kłamstwo!"</span>
<span data-aaya="149">Powiedz: Do Boga należy dowód przekonywający; gdyby On zechciał, to podprowadziłby was wszystkich drogą prostą.</span>
<span data-aaya="150">Powiedz: "Przedstawcie waszych świadków, którzy zaświadczą, że Bóg tego zakazał!" A jeśli oni nawet zaświadczą, to ty nie zaświadczaj razem z nimi! Nie postępuj za namiętnościami tych, którzy za kłamstwo uznali Nasze znaki, którzy nie wierzą w życie ostateczne! Oni dają równych swojemu Panu! Powiedz:</span>
<span data-aaya="151">"Pozwólcie! Ja wam wyrecytuję to, czego zakazał wam wasz Pan: Nie dodawajcie Jemu niczego za współtowarzyszy; bądźcie dobrzy względem swoich rodziców; nie zabijajcie swoich dzieci z biedy - My damy zaopatrzenie i wam, i im i nie przybliżajcie się do czynów szpetnych, ani do jawnych spośród nich, ani do ukrytych; nie zabijajcie nikogo - tego zakazał Bóg inaczej jak zgodnie z prawem. Oto co wam nakazał Bóg! Być może, będziecie rozumni!</span>
<span data-aaya="152">I zbliżajcie się do majątku sieroty jedynie z tym, co jest lepsze, dopóki nie osiągnie wieku dojrzałego. I dawajcie pełną miarę i wagę, według słuszności. My nie nakładamy niczego na żadną duszę, jak tylko według jej możliwości. A kiedy mówicie, to bądźcie sprawiedliwi, nawet jeśliby to był krewny. I wypełniajcie przymierze Boga! Oto co On wam nakazał! Być może, wy się zastanowicie!</span>
<span data-aaya="153">To jest Moja droga prosta! Postępujcie więc po niej i nie chodźcie po innych drogach, aby one nie oddzieliły was od Jego drogi Oto co nakazał wam Bóg! Być może, będziecie bogobojni!"</span>
<span data-aaya="154">Następnie daliśmy Księgę Mojżeszowi, dopełnienie dla czyniącego dobro, i jako wyjaśnienie dla każdej rzeczy, i jako drogę prostą i miłosierdzie. Być może, oni uwierzą w spotkanie ze swoim Panem!</span>
<span data-aaya="155">A ta Księga, którą zesłaliśmy, jest błogosławiona. Postępujcie więc za mą i bójcie się Boga! Być może, doznacie miłosierdzia!</span>
<span data-aaya="156">Abyście nie mówili: Księga została zesłana tylko dwom społecznościom przed nami i my nie dbaliśmy o to, co oni pilnie studiowali."</span>
<span data-aaya="157">I abyście nie mówili: "Gdyby nam została zesłana Księga, to bylibyśmy na prostszej drodze aniżeli oni." A przecież otrzymaliście jasny dowód od waszego Pana i drogę prostą, i miłosierdzie. A kto jest bardziej niesprawiedliwy aniżeli ten, kto za kłamstwo uznaje znaki Boga i odwraca się od nich? My zapłacimy niebawem złą karą tym, którzy się odwracają od Naszych znaków za to, iż oni się odwrócili!</span>
<span data-aaya="158">Czy oni oczekują, że do nich przyjdą aniołowie albo że przyjdzie do nich ich Pan, albo że przyjdą pewne znaki twego Pana? W tym Dniu, kiedy już przyjdzie znak od twego Pana, nie pomoże duszy Jej wiarą, skoro ona nie uwierzyła przedtem I nie zyskała sobie w swojej wierze czegoś dobrego. Powiedz: "Oczekujcie! My też będziemy oczekiwać!"</span>
<span data-aaya="159">Zaprawdę, nie jesteś wraz z nimi odpowiedzialny iż oni rozdzielili swoją religię, i stali się sektami. Ich sprawa należy tylko do Boga; potem On im obwieści to, co oni czynili.</span>
<span data-aaya="160">Ten, kto przyjdzie z dobrym czynem, otrzyma w nagrodę dziesięć jemu podobnych; a ten, kto przyjdzie ze złym czynem, otrzyma jako zapłatę tylko równowartość. I oni nie doznają niesprawiedliwości!</span>
<span data-aaya="161">Powiedz: "Oto poprowadził mnie mój Pan ku drodze prostej, jako religii prawdziwej społeczności religijnej Abrahama, prawdziwie pobożnego. On nie był z liczby bałwochwalców."</span>
<span data-aaya="162">Powiedz: "Zaprawdę, moja modlitwa moje praktyki religijne, moje życie I moja śmierć - należą do Boga, Pana światów!</span>
<span data-aaya="163">On nie ma żadnego współtowarzysza. To mi zostało nakazane. I Ja Jestem pierwszym z tych, którzy się poddali całkowicie,</span>
<span data-aaya="164">Powiedz: "Czyż będę szukał jakiegoś innego Pana aniżeli Bóg?! On jest Panem wszelkiej rzeczy!" Każda dusza zarabia tylko dla siebie I me poniesie niosąca ciężar ciężaru drugiej. Potem do waszego Pana powrócicie! Wtedy On obwieści wam to, w czym wyście się różnili.</span>
<span data-aaya="165">On jest Tym, który uczynił was namiestnikami na ziemi i wyniósł jednych z was ponad drugim, według stopni, aby doświadczyć was w tym, co On wam dał. Zaprawdę, twój Pan jest szybki w karaniu! Zaprawdę, On jest przebaczający, litościwy!</span>
</section>
<section data-sura="7">
<span data-name>سُوۡرَةُ الۡاَعۡرافِ</span>
<span data-aaya="1">Alif. Lam. Mim. Sad.</span>
<span data-aaya="2">To jest Księga zesłana tobie - niech ona nie budzi w twojej piersi żadnej udręki - abyś przez nią ostrzegał i jako napomnienie dla wierzących.</span>
<span data-aaya="3">Idźcie za tym, co wam zostało zesłane od waszego Pana, i nie postępujcie za opiekunami poza Nim! Jakże mało wy sobie przypominacie!</span>
<span data-aaya="4">A ileż miast wytraciliśmy?! Nasza srogość przychodziła na nie nocą albo w czas południowego odpoczynku.</span>
<span data-aaya="5">A kiedy przychodziła na nich Nasza srogość, ich okrzykiem były tylko słowa: "Zaprawdę, byliśmy niesprawiedliwi!"</span>
<span data-aaya="6">Wtedy My, z pewnością, będziemy pytać tych, do których zostali posłani, i z pewnością będziemy pytać tych, którzy zostali posłani!</span>
<span data-aaya="7">Wtedy My powiemy im z pełną wiedzą, ponieważ nie byliśmy nieobecni!</span>
<span data-aaya="8">A waga w tym Dniu jest prawdą: ci, których szale będą ciężkie, będą szczęśliwi;</span>
<span data-aaya="9">A ci, których szale będą lekkie, stracili swoje dusze, dlatego że byli niesprawiedliwi względem Naszych znaków.</span>
<span data-aaya="10">My umocniliśmy was na ziemi i przygotowaliśmy na niej dla was środki do życia. Jakże mało wy dziękujecie!</span>
<span data-aaya="11">My stworzyliśmy was, potem was ukształtowaliśmy, potem powiedzieliśmy do aniołów: "Oddajcie pokłon Adamowi!" Oni oddali pokłon, z wyjątkiem Iblisa; on nie był wśród tych, którzy się pokłonili.</span>
<span data-aaya="12">Bóg powiedział: "Co tobie przeszkodziło, że się nie pokłoniłeś, skoro tobie nakazałem?" Powiedział: "Ja jestem lepszy od niego. Ty stworzyłeś mnie z ognia, a jego stworzyłeś z gliny."</span>
<span data-aaya="13">Powiedział: "Uchodź stąd! Nie tobie należy być dumnym tutaj! Wychodź więc! Ty jesteś wśród upokorzonych."</span>
<span data-aaya="14">Powiedział: "Daj mi zwłokę do Dnia, kiedy oni będą wskrzeszeni!"</span>
<span data-aaya="15">Powiedział: "Jesteś wśród tych, którym dano zwłokę."</span>
<span data-aaya="16">Powiedział: "Za to, iż Ty mnie skazałeś na błądzenie, postanawiam czyhać na nich w zasadzce na Twojej drodze prostej.</span>
<span data-aaya="17">Następnie będę ich nachodził z przodu i z tyłu, z prawej i z lewej strony i Ty większości z nich nie znajdziesz wdzięcznymi."</span>
<span data-aaya="18">Powiedział: "Uchodź stąd, wzgardzony, odrzucony! Tymi spośród nich, którzy pójdą za tobą, Ja z pewnością zapełnię Gehennę!"</span>
<span data-aaya="19">"A ty, Adamie! Zamieszkaj z twoją żoną w Ogrodzie! Jedzcie obydwoje, z czego chcecie, ale nie zbliżajcie się do tego drzewa, bo oboje znajdziecie się wśród niesprawiedliwych!"</span>
<span data-aaya="20">I szatan zwiódł ich na pokuszenie, z zamiarem ukazania im ich nagości, która była dla nich skryta; i powiedział: "Zakazał wam wasz Pan tego drzewa tylko dlatego, abyście się nie stali aniołami lub istotami nieśmiertelnymi."</span>
<span data-aaya="21">I przysięgał im obojgu: "Jestem dla was dobrym doradcą!"</span>
<span data-aaya="22">I doprowadził ich do upadku przez oszukaństwo. A kiedy oni skosztowali z tego drzewa, ujrzeli swoją nagość i zaczęli zszywać dla siebie liście z Ogrodu. Wtedy wezwał oboje ich Pan: "Czyż nie zakazałem wam tego drzewa? I czy wam nie mówiłem, że szatan jest dla was wrogiem jawnym?!"</span>
<span data-aaya="23">Oni oboje powiedzieli: "Panie nasz! Uczyniliśmy niesprawiedliwość samym sobie. I jeśli Ty nam nie przebaczysz, i jeśli nie okażesz nam Swego miłosierdzia, to zapewne będziemy wśród stratnych!"</span>
<span data-aaya="24">Powiedział: "Uchodźcie! Będziecie wrogami jedni dla drugich. Na ziemi będzie wasze stałe miejsce przebywania i używanie życia - do pewnego czasu."</span>
<span data-aaya="25">I powiedział: "Na niej będziecie żyć, na niej będziecie umierać i z niej będziecie wyprowadzeni. "</span>
<span data-aaya="26">O synowie Adama! My zesłaliśmy wam ubranie, aby zakrywało waszą nagość, i ozdoby; lecz szata bogobojności jest lepsza. Takie są znaki Boga. Być może, oni sobie przypomną!</span>
<span data-aaya="27">O synowie Adama! Niech was nie skusi szatan, jak wówczas gdy wyprowadził waszych rodziców z Ogrodu, zdejmując z nich ubiór, by im ukazać ich nagość. On przecież widzi was - on i jego plemię - tam, skąd wy ich nie widzicie. Oto My uczyniliśmy szatanów opiekunami tych, którzy nie wierzą!</span>
<span data-aaya="28">A kiedy oni popełnią jakiś czyn szpetny, to mówią: "Znaleźliśmy naszych ojców tak czyniących i Bóg nam to nakazał." Powiedz: "Zaprawdę, Bóg nie nakazuje szpetnego czynu. Czyż będziecie mówić na Boga to, czego nie wiecie?"</span>
<span data-aaya="29">Powiedz: "Mój Pan nakazał to, co słuszne. Zwracajcie twarze w każdym miejscu modlitwy i wzywajcie Go, wyznając szczerze Jego religię! Tak jak On dał wam początek, wy do Niego powrócicie."</span>
<span data-aaya="30">On poprowadził część z was drogą prostą, a część znalazła się w zabłądzeniu. Oto oni wzięli sobie szatanów za opiekunów, zamiast Boga, i sądzą, że są prowadzeni drogą, prostą.</span>
<span data-aaya="31">O synowie Adama! Bierzcie wasze ozdoby na każde miejsce modlitwy! Jedzcie i pijcie, ale nie trwońcie! Zaprawdę, Bóg nie kocha rozrzutników!</span>
<span data-aaya="32">Powiedz: "Któż uznał za zakazane ozdoby Boga, które On przygotował dla Swoich sług, jak i dobre rzeczy pochodzące z Jego zaopatrzenia?" Powiedz: "One w Dniu Zmartwychwstania będą należeć wyłącznie do tych, którzy uwierzyli w życiu na tym świecie." W ten sposób przedstawiamy wyraźnie Nasze znaki dla ludzi, którzy wiedzą.</span>
<span data-aaya="33">Powiedz: "Mój Pan zakazuje tylko czynów szpetnych, jawnych i skrytych - grzech i gwałt są bezprawiem - i tego, żebyście dodawali Bogu za współtowarzyszy to, czemu nie została przekazana żadna władza; i tego, żebyście mówili przeciw Bogu, czego nie wiecie."</span>
<span data-aaya="34">Każdy naród ma swój wyznaczony czas. Kiedy przyjdzie ich termin, to oni nie potrafią ani go opóźnić, ani też przesunąć go naprzód, choćby o jedną godzinę.</span>
<span data-aaya="35">O synowie Adama! Kiedy przyjdą do was posłańcy spośród was, opowiadając wam Moje znaki, to ci, którzy byli bogobojni i czynili dobre dzieła, nie odczują strachu i nie będą zasmuceni!</span>
<span data-aaya="36">A ci, którzy za kłamstwo uznali Nasze znaki i wbili się ponad nie w dumę, będą mieszkańcami ognia; będą w nim przebywać na wieki.</span>
<span data-aaya="37">A kto jest bardziej niesprawiedliwy aniżeli ten, kto wymyśla kłamstwo przeciw Bogu, albo ten, kto za kłamstwo uznaje Nasze znaki? Tych dosięgnie ich los zapisany w księdze. Aż kiedy przyjdą do nich Nasi posłańcy, aby ich zabrać, - powiedzą im: "Gdzie są ci, których wzywaliście poza Bogiem?" Oni powiedzą: Odeszli od nas." I oni zaświadczą przeciwko samym sobie, iż byli niewiernymi.</span>
<span data-aaya="38">On powie: "Wejdźcie między narody, dżinów i ludzi, które już przeminęły przed wami - w ogień!" Za każdym razem, kiedy wchodzi jakiś naród, przeklina swój siostrzany naród, a kiedy się tam zbiorą wszyscy razem, to ostatni z nich będzie mówił do pierwszego: "Panie nasz! To oni sprowadzili nas z drogi, daj im więc podwójną karę ognia!" On powie: "Niech będzie dla każdego podwójna, lecz wy nie wiecie!"</span>
<span data-aaya="39">I powiedział pierwszy do ostatniego: "Wy nie macie żadnej wyższości nad nami. Zakosztujcie więc kary za to, co zyskaliście!"</span>
<span data-aaya="40">Zaprawdę, dla tych, którzy za kłamstwo uznali Nasze znaki i ponad nie dumnie się wywyższyli, nie będą otwarte bramy nieba i nie wejdą oni do Ogrodu, dopóki wielbłąd nie przejdzie przez igielne ucho. W ten sposób My płacimy grzesznikom!</span>
<span data-aaya="41">Dla nich Gehenna będzie miejscem wypoczynku, a nad nimi będą zasłony. W ten sposób My płacimy niesprawiedliwym!</span>
<span data-aaya="42">A ci, którzy wierzą i pełnią dobre dzieła - My nie obciążamy żadnej duszy więcej, jak tylko na miarę jej możliwości - oni będą mieszkańcami Ogrodu; oni tam będą przebywać na wieki.</span>
<span data-aaya="43">My usuniemy z ich piersi wszelką zawiść,, jaka się tam jeszcze znajduje. Pod nimi będą płynąć strumyki. I oni będą mówić: "Chwała niech będzie Bogu, który poprowadził nas do tego! Nie bylibyśmy w stanie pójść drogą prostą, gdyby nie poprowadził nas Bóg. Z pewnością posłańcy naszego Pana przyszli z prawdą!" Będzie im ogłoszone: "Oto dla was Ogród, dany wam w dziedzictwo za to, coście czynili!"</span>
<span data-aaya="44">I mieszkańcy Ogrodu będą wołać do mieszkańców ognia: "Przekonaliśmy się, iż prawdą jest to, co obiecał nam nasz Pan. Czy wy też przekonaliście się, iż prawdą jest to, co obiecał wam wasz Pan?" Oni powiedzą: "Tak!". Wtedy herold ogłosi wśród nich: "Przekleństwo Boga nad niesprawiedliwymi!</span>
<span data-aaya="45">- nad tymi, którzy odwracają od drogi Boga, którzy chcą uczynić ją krzywą i którzy nie wierzą w życie ostateczne!"</span>
<span data-aaya="46">Między nimi jest zasłona, a na wzniesionych krawędziach - ludzie, którzy poznają wszystkich po ich znamionach. Oni będą wołać do mieszkańców Ogrodu: "Pokój wam!" Oni tam jednak nie wchodzą, chociaż bardzo tego pragną.</span>
<span data-aaya="47">A kiedy ich spojrzenia są zwrócone na mieszkańców ognia, oni mówią: "Panie nasz! Nie umieszczaj nas z ludem niesprawiedliwych!"</span>
<span data-aaya="48">Mieszkańcy wzniesionych krawędzi będą wołać do niektórych ludzi, których poznają po ich znamionach: "Na nic wam się zdało to, coście nagromadzili, ani to, z czego byliście dumni!"</span>
<span data-aaya="49">A czy tamci to nie są ci, co do których przysięgaliście, iż Bóg nie dosięgnie ich Swoim miłosierdziem? "Wejdźcie do Ogrodu! Nie będziecie się niczego obawiać i nie będziecie się smucić!"</span>
<span data-aaya="50">I mieszkańcy ognia będą wołać do mieszkańców Ogrodu: "Wylejcie na nas trochę wody albo coś z tego, w co zaopatrzył was Bóg!" Oni powiedzą: "Zaprawdę, Bóg zakazał jednego i drugiego niewiernym,</span>
<span data-aaya="51">Tym, którzy wzięli sobie swoją religię za zabawę i grę i których zwiodło życie tego świata." Przeto dzisiaj zapominamy ich, tak jak oni zapomnieli o spotkaniu z tym ich Dniem i odrzucali Nasze znaki.</span>
<span data-aaya="52">Oto przyszliśmy do nich z Księgą, którą przedstawiliśmy wyraźnie; opierając się na wiedzy, jako drogę prostą i miłosierdzie dla ludzi, którzy wierzą.</span>
<span data-aaya="53">Czy oni oczekują czegoś innego aniżeli jej wyjaśnienia? W Dniu, kiedy nadejdzie jej wyjaśnienie, ci, którzy o niej zapomnieli poprzednio, powiedzą: "Posłańcy naszego Pana przychodzili z prawdą. A czy my mamy orędowników, którzy by orędowali za nami? Albo też, czy my będziemy mogli powrócić, by czynić co innego niż to, co czyniliśmy?" Oni stracili swoje dusze i odsunęło się od nich to, co oni wymyślali.</span>
<span data-aaya="54">Zaprawdę, wasz Pan to Bóg, który stworzył niebiosa i ziemię w ciągu sześciu dni; następnie zasiadł na tronie. On pokrywa nocą dzień, który pospiesznie za nią podąża. Słońce, księżyc i gwiazdy są podporządkowane Jego rozkazowi. Czyż nie do Niego należy stworzenie i rozkaz? Błogosławiony niech będzie Bóg, Pan światów!</span>
<span data-aaya="55">Wzywajcie waszego Pana w pokorze i w skrytości! Zaprawdę, On nie miłuje ludzi, którzy przekraczają granice!</span>
<span data-aaya="56">Nie szerzcie zepsucia na ziemi po jej udoskonaleniu! Wzywajcie Go z obawą i nadzieją! Zaprawdę, miłosierdzie Boga jest bliskie dla ludzi czyniących dobro!</span>
<span data-aaya="57">On jest Tym, który posyła wiatry jako radosną wieść poprzedzającą Jego miłosierdzie. A kiedy one niosą ciężkie chmury, My pędzimy je na ziemię martwą i spuszczamy przez nie wodę, dzięki której powodujemy wzrost wszelkich owoców. Podobnie My wyprowadzamy martwych. Być może, wy sobie przypomnicie!</span>
<span data-aaya="58">W dobrym kraju rośliny wyrastają za pozwoleniem Jego Pana; a w tym, który jest zły, wyrastają skąpo. W ten sposób My wyjaśniamy Nasze znaki ludziom, którzy są wdzięczni:</span>
<span data-aaya="59">I wysłaliśmy Noego do jego ludu; on powiedział: "O ludu mój! Czcijcie Boga! Nie macie innego boga, jak tylko On! Zaprawdę, obawiam się dla was kary Dnia Wielkiego!"</span>
<span data-aaya="60">Powiedziała starszyzna jego ludu: "Zaprawdę, my widzimy, iż ty jesteś w błędzie oczywistym!"</span>
<span data-aaya="61">On powiedział: "O ludu mój! Nie ma we mnie błędu; Ja jestem tylko posłańcem od Pana światów!</span>
<span data-aaya="62">Ja przekazuję wam posłanie mego Pana i daję wam szczerą radę; wiem od Boga to, czego wy nie wiecie.</span>
<span data-aaya="63">Czy wy się dziwicie, że przyszło do was napomnienie od waszego Pana za pośrednictwem człowieka spośród was, aby was ostrzegał i abyście. byli bogobojni? Być może, dostąpicie miłosierdzia!"</span>
<span data-aaya="64">Lecz oni uznali go za kłamcę. Uratowaliśmy go na statku, jego i tych, którzy z nim byli, a zatopiliśmy tych, którzy za kłamstwo uznali Nasze znaki. Zaprawdę, oni byli ludem ślepym!</span>
<span data-aaya="65">A do ludu Ad posłaliśmy ich brata Huda. Powiedział on: "O ludu mój! Czcijcie Boga! Nie ma dla was boga, jak tylko On! Czyż nie możecie być bogobojni?"</span>
<span data-aaya="66">Powiedziała starszyzna z jego ludu - ci, którzy nie uwierzyli: "My widzimy twoją głupotę i sądzimy, że jesteś z liczby kłamców."</span>
<span data-aaya="67">On powiedział: "Nie ma we mnie wcale głupoty, lecz ja jestem posłańcem od Pana światów.</span>
<span data-aaya="68">Przekazuję wam posłanie mojego Pana i jestem dla was doradcą godnym zaufania.</span>
<span data-aaya="69">Czy wydaje się wam dziwne, że przyszło do was napomnienie od waszego Pana przez człowieka spośród was, aby was ostrzegał? Przypomnijcie sobie, jak On uczynił was następcami ludu Noego i obdarzył was wspanialszą budową. Przypomnijcie sobie więc dobrodziejstwa Boga! Być może, będziecie szczęśliwi!"</span>
<span data-aaya="70">Oni powiedzieli: "Czy ty przyszedłeś do nas, abyśmy czcili Boga Jedynego i abyśmy pozostawili to, co czcili nasi ojcowie? Przynieś nam więc to, czym nam grozisz, jeśli jesteś z liczby prawdomównych!"</span>
<span data-aaya="71">On powiedział: "Spadła już na was srogość i gniew od waszego Pana. Czy będziecie sprzeczać się ze mną o imiona, którymi ich nazwaliście, wy i wasi ojcowie? Nie zesłał im Bóg żadnej władzy. Czekajcie więc! Ja jestem razem z wami wśród czekających."</span>
<span data-aaya="72">I uratowaliśmy go, i tych, którzy byli razem z nim, przez miłosierdzie pochodzące od Nas, i zniszczyliśmy do ostatniego tych, którzy za kłamstwo uznali Nasze znaki i którzy nie byli wierzącymi.</span>
<span data-aaya="73">I do ludu Samud posłaliśmy ich brata Saliha. On powiedział: "O ludu mój! Czcijcie Boga! Nie ma dla was boga innego niż On! Otrzymaliście jasny dowód od waszego Pana. Oto wielbłądzica jest dla was znakiem! Pozwólcie jej paść się na ziemi Boga i nie dotknijcie jej żadnym złem, bo inaczej pochwyci was kara bolesna!"</span>
<span data-aaya="74">Przypomnijcie sobie, jak On uczynił was następcami po ludzie Ad i przygotował wam mieszkanie na ziemi. Na jej równinach budujecie sobie zamki, a góry drążycie jako domy. Przeto przypominajcie sobie dobrodziejstwa Boga i nie czyńcie zła na ziemi, szerząc zepsucie!</span>
<span data-aaya="75">I powiedziała starszyzna z jego ludu - ci, którzy wbili się w dumę - do tych, którzy byli poniżeni - do tych spośród nich, którzy uwierzyli: "Czy wy wiecie, że Salih jest posłany od jego Pana?" Oni powiedzieli: "Zaprawdę, my wierzymy w to, co zostało przez niego posłane!"</span>
<span data-aaya="76">Powiedzieli ci, którzy się wbili w dumę: "Zaprawdę, my nie wierzymy w to, w co wy wierzycie!"</span>
<span data-aaya="77">I oni podcięli pęciny wielbłądzicy, i nie dali posłuchu rozkazowi ich Pana. I powiedzieli: "O Salihu! Przynieś nam to, co obiecujesz, jeśli jesteś z tych, którzy zostali posłani!"</span>
<span data-aaya="78">I pochwyciło ich trzęsienie ziemi, tak iż rankiem pozostawali w swoich domostwach, leżąc piersiami do ziemi.</span>
<span data-aaya="79">Wtedy odwrócił się od nich i powiedział: "O ludu mój! Przekazałem wam posłanie mojego Pana i dawałem wam dobrą radę; lecz wy nie kochacie dobrze doradzających."</span>
<span data-aaya="80">I Lota! Kiedy powiedział on do swego ludu: "Czy będziecie popełniać bezecne czyny, jakich nie popełnił przed wami żaden ze światów?</span>
<span data-aaya="81">Oto przychodzicie przez namiętność do mężczyzn zamiast do kobiet. Tak, jesteście ludem występnym!"</span>
<span data-aaya="82">I odpowiedzią jego ludu były tylko słowa: "Wyprowadźcie ich z waszego miasta! To są ludzie, którzy się uważają za czystych!"</span>
<span data-aaya="83">I My uratowaliśmy jego i jego rodzinę - z wyjątkiem jego żony, która była wśród pozostających w tyle.</span>
<span data-aaya="84">I zesłaliśmy na nich deszcz. Popatrz więc, jaki był ostateczny koniec grzeszników!</span>
<span data-aaya="85">I do ludu Median posłaliśmy ich brata Szu`ajba! On powiedział: "O ludu mój! Czcijcie Boga! Nie ma dla was boga innego niż On! Otrzymaliście przecież jasny dowód od waszego Pana. Dawajcie więc pełną miarę i wagę! Nie wyrządzajcie szkody ludziom w ich dobrach! Nie rozprzestrzeniajcie zepsucia na ziemi po jej udoskonaleniu! To jest dla was lepsze, jeśli jesteście wierzący!</span>
<span data-aaya="86">Nie czatujcie na każdej drodze, by grozić i odsuwać od drogi Boga tych, którzy w Niego uwierzyli, starając się uczynić ją krzywą! I przypominajcie sobie, jak niewielu was było i On was pomnożył! I popatrzcie, jaki był ostateczny koniec tych, którzy szerzyli zepsucie!</span>
<span data-aaya="87">A jeśli część z was uwierzyła w to, z czym ja zostałem posłany, a część nie uwierzyła - to bądźcie cierpliwi, aż rozsądzi między nami Bóg. On jest najlepszym z sędziów!"</span>
<span data-aaya="88">Powiedziała starszyzna z jego ludu - ci, którzy wbili się w dumę: "My wypędzimy ciebie, o Szu`ajbie, i tych, którzy uwierzyli razem z tobą, z naszego miasta albo powrócisz do naszej religii!" On powiedział: "Nawet jeśli jej nienawidzimy?</span>
<span data-aaya="89">Wymyślilibyśmy przeciwko Bogu kłamstwo, jeślibyśmy powrócili do waszej religii, po tym, jak nas Bóg od niej wybawił. Nie godzi się nam powracać do niej, chyba że tak zechce Bóg, nasz Pan. Nasz Pan obejmuje wiedzą każdą rzecz! My zaufaliśmy Bogu! Panie nasz! Rozstrzygnij między nami i między naszym ludem według prawdy! Ty jesteś najlepszym z rozstrzygających!"</span>
<span data-aaya="90">Powiedziała starszyzna z ich ludu - ci, którzy nie uwierzyli: "Jeśli pójdziecie za Szu`ajbem, to wtedy z pewnością poniesiecie stratę!'</span>
<span data-aaya="91">I pochwyciło ich trzęsienie ziemi, i rankiem znaleźli się w swoich domostwach, leżąc piersiami do ziemi.</span>
<span data-aaya="92">Ci, którzy uważali Szu`ajba za kłamcę, to jakby tam nigdy nie mieszkali! ci, którzy uważali Szu`ajba za kłamcę, ponieśli stratę!</span>
<span data-aaya="93">Tak więc on odwrócił się od nich i powiedział: "O ludu mój! Ja wam przekazałem posłanie mojego Pana i dawałem wam dobrą radę. Jakże więc mam się martwić o lud niewiernych!"</span>
<span data-aaya="94">I nie posłaliśmy proroka do żadnego miasta, którego mieszkańcy nie doznaliby ucisku i nieszczęścia - być może, oni się upokorzą!</span>
<span data-aaya="95">Potem zamieniliśmy zło na dobro, aż oni zapomnieli i powiedzieli: "Przecież i naszych ojców dotknęły cierpienie i radość." Tak więc pochwyciliśmy ich niespodzianie, kiedy oni wcale nie przeczuwali.</span>
<span data-aaya="96">A jeśliby mieszkańcy tych miast uwierzyli i byli bogobojni, to otwarlibyśmy dla nich z pewnością błogosławieństwa nieba i ziemi. Lecz oni uważali za kłamstwo, więc pochwyciliśmy ich za to, co oni zarobili.</span>
<span data-aaya="97">A czy mieszkańcy tych miast byli pewni, że Nasza srogość nie dosięgnie ich nocą, kiedy będą pogrążeni we śnie?</span>
<span data-aaya="98">Albo czy mieszkańcy tych miast byli pewni, że Nasza srogość nie dosięgnie ich podczas jasności dnia, kiedy się zabawiają?</span>
<span data-aaya="99">A czy oni są bezpieczni przed zamysłem Boga? Lecz bezpieczni przed zamysłem Boga są tylko ludzie, którzy stracili.</span>
<span data-aaya="100">Czy nie zostało ukazane tym, którzy odziedziczyli ziemię po jej dawnych mieszkańcach, iż gdybyśmy chcieli, to moglibyśmy ich dosięgnąć za ich grzechy i moglibyśmy zapieczętować ich serca, tak iż oni by nie słyszeli?</span>
<span data-aaya="101">Takie to były te miasta; przekazujemy tobie o nich pewne opowieści. Przychodzili do nich posłańcy z jasnymi dowodami, lecz oni nie byli skorzy uwierzyć w to, co przedtem uważali za kłamstwo. W ten sposób Bóg nakłada pieczęć na serca ludzi niewierzących.</span>
<span data-aaya="102">I nie znaleźliśmy u większości z nich żadnego przymierza; natomiast zauważyliśmy, że większość z nich to ludzie szerzący zepsucie.</span>
<span data-aaya="103">Następnie, po nich, posłaliśmy Mojżesza z Naszymi znakami do Faraona i jego starszyzny; lecz oni niesłusznie je odrzucili. Popatrz więc, jaki był ostateczny koniec tych, którzy szerzyli zgorszenie!</span>
<span data-aaya="104">Powiedział Mojżesz: "O Faraonie! Zaprawdę, ja jestem posłańcem od Pana światów!</span>
<span data-aaya="105">Mam obowiązek mówić o Bogu tylko prawdę. Przyszedłem do was z jasnym dowodem od waszego Pana. Odeślij więc ze mną synów Izraela!"</span>
<span data-aaya="106">Powiedział: "Skoro przyszedłeś z jasnym dowodem, to dostarcz go - jeśli jesteś z liczby prawdomównych!"</span>
<span data-aaya="107">Wtedy Mojżesz rzucił swoją laskę i oto stała się wężem prawdziwym!</span>
<span data-aaya="108">Potem wyciągnął swoją rękę i oto stała się biała dla patrzących!</span>
<span data-aaya="109">I powiedziała starszyzna z ludu Faraona: "Zaprawdę, to jest czarownik bardzo uczony!</span>
<span data-aaya="110">On chce was wypędzić z waszej ziemi. Więc co wy zalecacie?"</span>
<span data-aaya="111">Oni powiedzieli: "Daj mu zwłokę, jemu i jego bratu, i poślij do miast ludzi poszukujących,</span>
<span data-aaya="112">Aby przyprowadzili każdego uczonego czarownika."</span>
<span data-aaya="113">I przybyli czarownicy do Faraona, i powiedzieli: "Z pewnością otrzymamy nagrodę, jeśli będziemy zwycięzcami?!"</span>
<span data-aaya="114">Powiedział: "Tak! I z pewnością znajdziecie się wśród przybliżonych!"</span>
<span data-aaya="115">Oni powiedzieli: "O Mojżeszu! Albo ty rzucaj, albo my będziemy rzucali"</span>
<span data-aaya="116">On powiedział: "Rzucajcie!" A kiedy oni rzucili, zaczarowali oczy ludzi, przestraszyli ich i zademonstrowali wielkie czarodziejstwo.</span>
<span data-aaya="117">I objawiliśmy Mojżeszowi: "Rzuć twoją laskę!" I oto ona połknęła to, co oni oszukańczo uczynili.</span>
<span data-aaya="118">I ukazała się prawda, a fałszywe okazało się to, co oni czynili.</span>
<span data-aaya="119">W ten sposób zostali tutaj zwyciężeni i wycofali się poniżeni.</span>
<span data-aaya="120">Czarownicy rzucili się do wybijania pokłonów.</span>
<span data-aaya="121">Powiedzieli: "Uwierzyliśmy w Pana światów,</span>
<span data-aaya="122">Pana Mojżesza i Aarona! "</span>
<span data-aaya="123">Powiedział Faraon: "Uwierzyliście w Niego, zanim Ja wam pozwoliłem. Zaprawdę, to jest podstęp, jaki uknuliście w tym mieście, aby wyprowadzić z niego jego mieszkańców. Lecz niebawem się dowiecie!</span>
<span data-aaya="124">Każę uciąć wasze ręce i nogi po przeciwległych stronach, potem każę was ukrzyżować. "</span>
<span data-aaya="125">Oni powiedzieli: "Zaprawdę, my zwracamy się ku naszemu Panu!</span>
<span data-aaya="126">Ty się mścisz na nas tylko dlatego, że uwierzyliśmy w znaki naszego Pana, kiedy one do nas przyszły. Panie nasz! Wylej na nas cierpliwość</span>
<span data-aaya="127">I przyjmij nas jako całkowicie poddanych!" I powiedziała starszyzna ludu Faraona: "Czy ty dopuścisz, aby Mojżesz i jego lud szerzyli zgorszenie na tej ziemi i porzucili ciebie i twoich bogów?" On powiedział: "My wymordujemy ich synów, a pozostawimy przy życiu ich kobiety. My z pewnością nad nimi zatriumfujemy!"</span>
<span data-aaya="128">Powiedział Mojżesz do swojego ludu:,, Proście Boga o pomoc i bądźcie cierpliwi! Zaprawdę, ziemia należy do Boga! On daje ją w dziedzictwo, kom u chce spośród Swoich sług. Ostateczny rezultat należy do bogobojnych!"</span>
<span data-aaya="129">Oni powiedzieli: "My cierpieliśmy udrękę, zanim ty do nas przyszedłeś i po tym, jak do nas przyszedłeś." On powiedział: "Może być, że wasz Pan zniszczy waszego wroga I uczyni was następcami na ziemi, aby mógł zobaczyć, jak wy będziecie działać."</span>
<span data-aaya="130">I ukaraliśmy lud Faraona latami posuchy i brakiem owoców - być może, oni się opamiętają.</span>
<span data-aaya="131">Ale kiedy przyszło do nich dobro, oni powiedzieli: " To się nam należy." A kiedy dosięgło ich zło, oni według wróżby z ptaków przypisali to Mojżeszowi i jego ludziom. Czyż nie tak?! Ich ptaki złej wróżby są u Boga! Lecz większość z nich nie wie.</span>
<span data-aaya="132">Oni powiedzieli: "Jakikolwiek przyniósłbyś nam znak, a by nas nim oczarować, my i tak w niego nie uwierzymy!"</span>
<span data-aaya="133">I tak posłaliśmy na nich potop, szarańczę i robactwo, żaby i krew jako znaki wyraźne. Lecz oni wbili się w pychę i stali się I udem grzeszników.</span>
<span data-aaya="134">A kiedy spadła na nich plaga, oni powiedzieli: " O Mojżeszu. Módl się za nami do twego Pana przez przymierze, które On zawarł z tobą! Jeśli odsuniesz od nas ten gniew to my z pewnością uwierzymy i odeślemy z tobą synów Izraela."</span>
<span data-aaya="135">A kiedy odsunęliśmy od nich gniew do kresu, który musieli osiągnąć-Â­ oni złamali swoje ślubowanie.</span>
<span data-aaya="136">Tak więc zemściliśmy się na nich i potopiliśmy ich w otchłani morza, ponieważ uznali za kłamstwo Nasze znaki i nie d bali o nie!</span>
<span data-aaya="137">I daliśmy w dziedzictwo tym ludziom, którzy byli poniżeni, wszystkie wschody i zachody tej ziemi, którą pobłogosławiliśmy. I spełniło się bardzo piękne słowo twego Pana na synach Izraela, ponieważ oni byli cierpliwi! A zniszczyliśmy całkowicie to, co budowali Faraon i jego lud, i to, co oni wznosili.</span>
<span data-aaya="138">I przeprowadziliśmy synów Izraela przez morze. Przyszli oni do ludu oddanego całkowicie swoim bożkom i powiedzieli: "O Mojżeszu! Uczyń nam boga, tak jak oni mają bogów." On powiedział: "Zaprawdę, jesteście ludem nieświadomym!</span>
<span data-aaya="139">Zostanie bowiem zniszczone to, za czym oni poszli, i daremne jest to, co oni czynią.</span>
<span data-aaya="140">Czyż mam szukać dla was jakiegoś boga innego niż Bóg? który was wyniósł ponad światy?"</span>
<span data-aaya="141">I oto wyratowaliśmy was od ludzi Faraona, którzy prześladowali was najgorszą karą: zabijali waszych synów, a pozostawiali przy życiu wasze kobiety. Było to dla was ciężkie doświadczenie ze strony waszego Pana.</span>
<span data-aaya="142">Obiecaliśmy Mojżeszowi trzydzieści nocy i uzupełniliśmy je dziesięcioma; w ten sposób ustalony czas spotkania z jego Panem wynosił czterdzieści nocy. I powiedział Mojżesz swojemu bratu Aaronowi: "Zajmij moje miejsce pośród mego ludu i czyń dobrze; nie chadzaj drogą ludzi szerzących zgorszenie! "</span>
<span data-aaya="143">A kiedy przyszedł Mojżesz na spotkanie w naznaczonym przez Nas czasie i przemówił do niego jego Pan, on powiedział: " Panie mój. Pokaż mi się, abym Cię mógł zobaczyć!" Powiedział: " Ty Mnie nie zobaczysz, lecz popatrz na górę! Jeśli ona stać będzie mocno na swoim miejscu, to ty Mnie zobaczysz." A kiedy jego Pan objawił się na tej górze, obrócił ją w proch; i Mojżesz padł rażony piorunem. A kiedy przyszedł do siebie, powiedział: "Niech Tobie będzie chwała! Nawracam się do Ciebie! Ja jestem pierwszym z wierzących!"</span>
<span data-aaya="144">Powiedział: " O Mojżeszu! J a wybrałem ciebie ponad wszystkich ludzi dla przekazania Moich posłań i Mojego słowa. Weź więc to, co tobie dałem, i bądź pomiędzy wdzięcznymi!,</span>
<span data-aaya="145">I napisaliśmy dla niego na Tablicach napomnienie w każdym przedmiocie i wyjaśnienie każdej rzeczy. Weź je z całą mocą i nakaż twojemu ludowi, aby przyjęli to, co najpiękniejsze z nich. Ja wam pokażę niebawem siedzibę bezbożnych!</span>
<span data-aaya="146">Odsunę od Moich znaków tych, którzy się pysznią na ziemi bez prawa. I choćby oni ujrzeli jakikolwiek znak, me uwierzą w niego; i choćby zobaczyli drogę prawości, to i tak nie przyjmą jej jako drogi; a jeśli widzą drogę błędu, to ją przyjmują jako drogę. Oni uczynią tak dlatego, że za kłamstwo uznali Nasze znaki i wcale o nie dbali.</span>
<span data-aaya="147">A działania tych, którzy za kłamstwo uznali Nasze znaki i spotkanie z życiem ostatecznym - są daremne. Czyż oni otrzymają zapłatę za coś innego niż za to, co czynili?</span>
<span data-aaya="148">I przygotował sobie lud Mojżesza - pod jego nieobecność Â­ ze swoich ozdób cielca, jakby prawdziwego, który pobekiwał. Czy oni nie widzieli, że ten cielec nie mówił z nimi ani też nie prowadził ich drogą prostą? Oni wzięli go sobie i byli niesprawiedliwi.</span>
<span data-aaya="149">A kiedy, uznając swój błąd, pożałowali, z o baczy li, że za błądzili, i powiedzieli: "Jeśli nasz Pan nie zmiłuje się nad nami i nie prze baczy nam, to, z pewnością, będziemy wśród stratnych!"</span>
<span data-aaya="150">A kiedy Mojżesz powrócił do swego ludu, zasmucony i zagniewany powiedział: "Jakże źle postąpiliście po moim odejściu! Czy wy chcecie przyśpieszyć rozkaz waszego Pana?" I rzucił Tablice, i pochwycił swojego brata za głowę, pociągając go ku sobie. Powiedział: "Synu mojej matki! Zaprawdę, lud mnie poniżył i omal mnie nie zabili! Nie pozwól, żeby triumfowali nade mną wrogowie, i nie stawiaj mm e razem z ludźmi niesprawiedliwymi!"</span>
<span data-aaya="151">Powiedział: "Panie mój. Przebacz mnie i mojemu bratu! I wprowadź nas do swojego miłosierdzia! Ty jesteś najbardziej miłosierny z miłosiernych! "</span>
<span data-aaya="152">Zaprawdę, tych, którzy wzięli sobie cielca, dosięgnie gniew ich Pana i poniżenie w życiu tego świata. Tak płacimy tym, którzy wymyślają kłamstwa!</span>
<span data-aaya="153">Zaprawdę, dla tych, którzy popełnili złe czyny, a następnie nawrócili się i zostali wierzącymi, twój Pan jest przebaczający, litościwy!</span>
<span data-aaya="154">A kiedy Mojżesz uspokoił swój gniew, wziął Tablice, na których zapisana była droga prosta i miłosierdzie dla tych, którzy się obawiają swego Pana.</span>
<span data-aaya="155">I wybrał Mojżesz ze swego ludu siedemdziesięciu mężów na wyznaczony przez Nas czas. A kiedy pochwyciło ich trzęsienie ziemi, on powiedział: "Parne mój. Gdybyś był chciał, to zniszczyłbyś ich przedtem i mnie razem z nimi. Czy Ty nas zgubisz za to, co uczynili ci głupcy spośród nas? To jest przecież tylko Twoja próba, przez którą Ty sprowadzasz z drogi, kogo chcesz, prowadzisz drogą prostą, kogo chcesz. Ty jesteś naszym opiekunem. Przebacz nam więc i okaż miłosierdzie! Ty jesteś najlepszym z przebaczających!</span>
<span data-aaya="156">Zapisz nam to, co jest piękne w życiu na tym świecie i w życiu ostatecznym! âOto nawróciliśmy się ku Tobie!" Powiedział: "Ja dosięgam Moją karą, kogo chcę, a Moje miłosierdzie obejmuje każdą rzecz. Ja zapiszę to tym, którzy są bogobojni, tym, którzy dają jałmużnę, tym, którzy wierzą w Nasze znaki"</span>
<span data-aaya="157">I tym, którzy idą za Posłańcem, Prorokiem rodzimym, którego oni znajdują wspomnianego w Torze i Ewangelii; on im nakazuje to, co jest słuszne, a zakazuje tego, co niesłuszne; i zezwala im na rzeczy dobre, a zakazuje im rzeczy brzydkich; i zdejmuje z nich brzemię i okowy, które im ciążyły. A ci, którzy w niego wierzą, podtrzymują go i pomagają mu, i idą za światłem, które zostało z nim zesłane. 0ni będą szczęśliwi,</span>
<span data-aaya="158">Powiedz: "O ludzie! J a jestem posłańcem Boga do was wszystkich, Tego, do którego należy królestwo niebios i ziemi. Nie ma boga, jak tylko On! On daje życie i sprowadza śmierć! Wierzcie więc w Boga i w Jego Posłańca,. Proroka rodzimego, który wierzy w Boga i w Jego słowa! Postępujcie za nim, a być może, będziecie prowadzeni drogą prostą!"</span>
<span data-aaya="159">Wśród ludu Mojżesza jest społeczność, która się kieruje prawdą i według niej działa sprawiedliwie.</span>
<span data-aaya="160">I podzieliliśmy ich na dwanaście plemion - narodów. Objawiliśmy Mojżeszowi, kiedy jego lud prosił go o wodę do picia: "Uderz twoją laską o skałę!" I oto wytrysnęło z niej dwanaście źródeł, tak że wszyscy ludzie dowiedzieli się o swoim miejscu do picia. Ocieniliśmy ich chmurą i spuściliśmy na nich mannę i przepiórki. Jedzcie dobre rzeczy, którymi was obdarzyliśmy!" Oni nie wyrządzili Nam niesprawiedliwości, lecz sobie samym wyrządzili niesprawiedliwość!</span>
<span data-aaya="161">I powiedzianą im:,, Osiedlcie się w tym mieście i jedzcie tam, co zechcecie, i mówcie: ÂŤPrzebaczenie! Âť W chodźcie do bramy, wybijając pokłony, a My przebaczymy wam wasze grzechy. I damy więcej tym, którzy czynią dobro."</span>
<span data-aaya="162">A ci, którzy czynili niesprawiedliwość, zmienili powiedzenie na inne niż to, które im zostało zalecone. Posłaliśmy więc na nich plagę z nieba, ponieważ byli niesprawiedliwi.</span>
<span data-aaya="163">I zapytaj ich o miasto, które się znajdowało w pobliżu morza. Oni naruszali prawo w sobotę, albowiem przypływały do nich ryby, ukazując się, w dniu szabatu, a w dniu, kiedy nie święcili szabatu, one nie przypływały. W ten sposób ich doświadczamy, ponieważ oni są bezbożnikami.</span>
<span data-aaya="164">A kiedy pewna społeczność spośród nich powiedziała: "Dlaczego wy napominacie naród, który Bóg zamierza zniszczyć i ukarać karą straszną?" oni powiedzieli:,, Dla usprawiedliwienia przed waszym Panem. Być może, oni będą bogobojni!"</span>
<span data-aaya="165">A kiedy oni zapomnieli o tym, co im przypominano, My uratowaliśmy tych, którzy odstąpili od zła, a pochwyciliśmy karą bolesną niesprawiedliwych za to, że byli bezbożnymi.</span>
<span data-aaya="166">A kiedy oni przekroczyli z dumą to, co im było zakazane, powiedzieliśmy im: "Bądźcie wzgardzonymi małpami!"</span>
<span data-aaya="167">I oto ogłosił twój Pan: "Ja z pewnością podniosę przeciwko nim, aż do Dnia Zmartwychwstania, tych, którzy będą im zadawać dotkliwe cierpienia." Zaprawdę, twój Pan jest szybki w karaniu! I, zaprawdę, On jest przebaczający, litościwy!</span>
<span data-aaya="168">Podzieliliśmy ich na ziemi na narody: między nimi są tacy, którzy są sprawiedliwi, i między nimi są tacy, którzy nimi nie są. Doświadczyliśmy ich przez dobro i zło, być może, oni powrócą!</span>
<span data-aaya="169">I pozostali po nich następcy, którzy odziedziczyli Księgę. Oni wybierają tylko dobra przypadkowe tego świata I mówią: T o nam zostanie wybaczone! A jeśli przyjdzie do nich jeszcze inne podobne dobro, to oni Je wezmą. Czy nie zostało od nich wzięte przymierze Księgi, iż nie będą mówić o Bogu nic innego, jak tylko prawdę? A oni przecież studiowali, co w niej było! Siedziba ostateczna jest lepsza dla tych, którzy są bogobojni. Czyż nie jesteście rozumni?</span>
<span data-aaya="170">A ci, którzy trzymają się mocno Księgi i którzy odprawiają modlitwę... zaprawdę, My nie zgubimy nagrody dla tych, którzy czynią dobro!</span>
<span data-aaya="171">Oto wstrząsnęliśmy górę nad nimi, jak gdyby to był baldachim, i oni sądzili, że ona spadnie na nich: " Trzymajcie mocno to, co wam daliśmy, i wspominajcie, co w niej zawarte! Być może, będziecie bogobojni!"</span>
<span data-aaya="172">I oto wziął twój Pan z lędźwi synów Adama - ich potomstwo, i nakazał im zaświadczyć wobec samych siebie: "Czy Ja nie jestem waszym Panem?" Oni powiedzieli: " Tak! Zaświadczamy" - a byście nie powiedzieli w Dniu Zmartwychwstania: "Nie dbaliśmy o to!"</span>
<span data-aaya="173">Albo abyście nie powiedzieli: "Przecież nasi ojcowie przedtem byli bałwochwalcami, a my byliśmy ich potomstwem. Czy Ty więc wytracisz nas za to, co czynili ci, którzy poszli za fałszem?"</span>
<span data-aaya="174">W ten sposób wyjaśniamy wyraźnie znaki - a być może, oni powrócą!</span>
<span data-aaya="175">Przytocz im opowieść o tym któremu daliśmy N as z e znaki, lecz on przeszedł mimo nich. Wtedy poszedł za nim szatan i on znalazł się między tymi, którzy zabłądzili.</span>
<span data-aaya="176">A gdybyśmy zechcieli, to wynieślibyśmy go przez nie; lecz on przylgnął do ziemi poszedł za swoją namiętnością. On jest podobny do psa: jeśli się rzucisz na niego, warczy, a kiedy zostawisz go w spokoju, też warczy. Podobnie zachowują się ludzie, którzy za kłamstwo uznali N as z e znaki. Opowiedz im więc tę historię, być może, oni się zastanowią!</span>
<span data-aaya="177">Zły jest przykład tych ludzi, którzy za kłamstwo uznali Nasze znaki: oni dla samych siebie byli niesprawiedliwi!</span>
<span data-aaya="178">A kogo prowadzi Bóg drogą prostą, ten idzie drogą prostą; a kogo On sprowadzi z drogi, to tacy są stratni.</span>
<span data-aaya="179">Stworzyliśmy dla Gehenny wielu spośród dżinów i ludzi: oni mają serca, którymi nie pojmują; oni mają oczy, którymi nie widzą; Oni mają uszy, którymi nie słyszą! Oni są podobni do bydła, a nawet jeszcze bardziej zabłąkani! Tacy są całkowicie beztroscy!</span>
<span data-aaya="180">Do Boga należą imiona najpiękniejsze! Wzywajcie Go więc nimi, a pozostawcie tych, którzy bluźnią Jego imionom! Oni niebawem otrzymają zapłatę za to, co czynili.</span>
<span data-aaya="181">A wśród tych, których stworzyliśmy, jest naród, który idzie drogą prostą, kierując się prawdą, i dzięki niej postępuje sprawiedliwie.</span>
<span data-aaya="182">A tych, którzy za kłamstwo uznali Nasze znaki, My ściągniemy w dół, stopień po stopniu, tak iż oni nawet nie będą wiedzieli.</span>
<span data-aaya="183">Ja im dam zwłokę. Zaprawdę, Mój zamysł jest pewny!</span>
<span data-aaya="184">Czyż oni się zastanowili? Nie ma żadnego szaleństwa w ich towarzyszu! On jest tylko jawnie ostrzegającym!</span>
<span data-aaya="185">Czyż oni nie patrzyli na królestwo niebios i ziemi i na wszystkie rzeczy, które stworzył Bóg? Być może, już zbliżył się ich termin. w jakie więc opowiadanie, po tym, oni uwierzą?</span>
<span data-aaya="186">Kogo sprowadzi z drogi Bóg, taki nie będzie miał żadnego przewodnika! On pozostawi ich w zabłąkaniu, oni będą wędrować na oślep.</span>
<span data-aaya="187">Będą ciebie pytać o Godzinę: kiedy ona przybije do przystani? Powiedz: " Wiedza o niej jest tylko u mego Pana! Nie ujawni jej, we właściwym czasie, nikt inny, jak tylko On! Ciąży ona na niebiosach i na ziemi; przyjdzie do was niespodziewanie." Oni będą ciebie pytać, jak gdybyś był o niej powiadomiony.</span>
<span data-aaya="188">Powiedz: " Wiedza o niej jest tylko u Boga, lecz większość ludzi nie wie!" Powiedz: "Ja nie władam dla samego siebie ani korzyścią, ani szkodą, lecz tylko tym, co zechce Bóg. Gdybym znał to, co skryte, z pewnością, pomnożyłbym sobie dobro, a nie dotknęłoby mnie zło. I a jestem tylko ostrzegającym i zwiastunem dla ludzi, którzy wierzą! "</span>
<span data-aaya="189">On jest Tym, który stworzył nas Z jednego istnienia, a z niego uczynił jej małżonkę, żeby mógł odpoczywać przy niej. A kiedy on pokrył ją, ona zaczęła nosić lekki ciężar, z którym swobodnie chodziła. A kiedy stała się ociężałą, oni zawołali do Boga, swego Pana: "Jeśli Ty nam dasz sprawiedliwego, to my, z pewnością, będziemy Ci wdzięczni!"</span>
<span data-aaya="190">Kiedy On dał im sprawiedliwego, oni przygotowywali Mu współtowarzyszy spośród tego, czym On ich obdarzył. Lecz Bóg jest wyniosły ponad to, co oni J emu dodają jako współtowarzyszy!</span>
<span data-aaya="191">Czy oni dodają za współtowarzyszy to, co niczego nie stwarza; lecz samo jest stwarzane,</span>
<span data-aaya="192">I nie jest w stanie przyjść im z pomocą, ani też samemu sobie nie może pomóc?</span>
<span data-aaya="193">A kiedy wy ich wzywacie ku drodze prostej, oni nie idą za wami. Będzie wam wszystko jedno, czy wy ich będziecie wzywać, czy wy będziecie milczeć.</span>
<span data-aaya="194">Zaprawdę, ci, których wzywacie poza Bogiem - to sługi, podobnie jak wy. Wzywajcie ich więc! Niech oni was słuchają, jeśli jesteście prawdomówni!</span>
<span data-aaya="195">Czy oni mają nogi, na których chodzą? Czy oni mają ręce, którymi chwytają? Czy oni mają oczy, którymi widzą? Czy oni mają uszy, którymi słyszą? Powiedz: " Wzywajcie waszych współtowarzyszy i knujcie podstęp przeciwko mnie, i nie każcie mi czekać!</span>
<span data-aaya="196">Zaprawdę, opiekunem moim jest Bóg, który zesłał Księgę! To On opiekuje się ludźmi prawymi.</span>
<span data-aaya="197">A ci, których wy wzywacie, poza Nim,, nie są w stanie wam pomoc ani też sobie samym nie pomogą."</span>
<span data-aaya="198">Kiedy ich wzywasz ku drodze prostej, to oni nie słyszą. Ty widzisz, jak oni patrzą na ciebie, lecz oni nie widzą.</span>
<span data-aaya="199">Trzymaj się przebaczenia! Nakazuj dobro, a odsuwaj się od nieświadomych!</span>
<span data-aaya="200">A jeśli cię szatan wodzi na pokuszenie, to szukaj ucieczki u Boga! Zaprawdę, On jest słyszący, wszechwiedzący!</span>
<span data-aaya="201">Zaprawdę, ci, którzy są bogobojni, kiedy ich dosięga pokusa szatana, przypominają sobie i wtedy widzą jasno.</span>
<span data-aaya="202">A ich bracia pogrążają ich w błędzie l potem me zmniejszają go.</span>
<span data-aaya="203">A kiedy ty nie przynosisz im żadnego znaku, Oni mówią: "Dlaczego ty go nie wybrałeś?" Powiedz: "Ja idę tylko za tym, co mi zostało objawione od mego Pana. To są jasne dowody od waszego Pana, droga prosta i miłosierdzie dla ludzi, którzy wierzą! "</span>
<span data-aaya="204">A kiedy Koran jest recytowany to przysłuchujcie się i milczcie! Być może, doznacie miłosierdzia!</span>
<span data-aaya="205">Wspominaj twego Pana w twojej duszy z pokorą i z bojaźnią rano i wieczorem! I nie bądź między niedbałymi!</span>
<span data-aaya="206">Zaprawdę, ci, którzy są u twego Pana, nie są tak pyszni, by Mu nie służyć; oni Go wysławiają i wybijają Mu pokłony!</span>
</section>
<section data-sura="8">
<span data-name>سُوۡرَةُ الۡاَنۡفَالِ</span>
<span data-aaya="1">Zapytują cię o łupy. Powiedz: "Łupy należą do Boga i Posłańca. Przeto bójcie się Boga i ustanówcie zgodę między wami! Słuchajcie Boga i Jego Posłańca, jeśli jesteście wierzącymi!"</span>
<span data-aaya="2">Wierzącymi są tylko: ci, których serca drżą z przerażenia, kiedy wspomina się Boga; ci, których wiara się powiększa, kiedy są im recytowane Jego znaki - oni ufają swojemu Panu -</span>
<span data-aaya="3">Ci, którzy odprawiają modlitwę; ci, którzy rozdają z tego, w co ich zaopatrzyliśmy</span>
<span data-aaya="4">- tacy są naprawdę wierzącymi! - Dla nich są przygotowane stopnie u ich Pana i przebaczenie, i szlachetne zaopatrzenie.</span>
<span data-aaya="5">I tak wyprowadził ciebie twój Pan z twojego domu w imię prawdy, choć część wierzących jej się sprzeciwiła;</span>
<span data-aaya="6">Dyskutowali z tobą na temat prawdy, chociaż ona stała się już jasna, jak gdyby byli popędzani ku śmierci dla nich widocznej.</span>
<span data-aaya="7">I kiedy obiecał wam Bóg, iż jeden z dwóch oddziałów wam się podda, pragnęliście, aby to był ten, który nie był uzbrojony. Lecz Bóg chciał utwierdzić prawdę przez Swoje słowa i zniszczyć niewiernych do ostatniego,</span>
<span data-aaya="8">Tak żeby utwierdzić prawdę, a zniweczyć fałsz, chociażby to było nienawistne dla grzeszników.</span>
<span data-aaya="9">Kiedy błagaliście waszego Pana o pomoc, On wysłuchał was: "Ja was wspomogę tysiącem aniołów idących jedni za drugimi."</span>
<span data-aaya="10">Bóg uczynił to jedynie radosną wieścią, aby uspokoić przez to wasze serca. Pomoc jest tylko od Boga. Zaprawdę, Bóg jest potężny, mądry!</span>
<span data-aaya="11">Oto On okrył was sennością - zabezpieczeniem pochodzącym od Niego - i spuścił na was z nieba wodę, aby was nią oczyścić i usunąć z was brud szatana, umocnić wasze serca i utwierdzić przez to wasze stopy.</span>
<span data-aaya="12">Twój Pan objawił aniołom: "Oto Ja jestem z wami! Umocnijcie więc tych, którzy wierzą! Ja wrzucę strach w serca niewiernych. Bijcie ich więc po karkach! Bijcie ich po wszystkich palcach!"</span>
<span data-aaya="13">Dlatego, że oni oddzielili się od Boga i Jego Posłańca. A kto oddziela się od Boga i Jego Posłańca... zaprawdę, Bóg jest straszny w karaniu!</span>
<span data-aaya="14">To jest dla was! Zakosztujcie więc tego! albowiem niewiernych czeka kara ognia!</span>
<span data-aaya="15">O wy, którzy wierzycie! Kiedy spotkacie niewiernych, posuwających się w marszu, to nie odwracajcie się do nich plecami!</span>
<span data-aaya="16">A kto tego dnia odwróci się do nich plecami - jeśli nie czyni tego powracając do bitwy albo przyłączając się do oddziału - to ten ściągnie na siebie gniew Boga, a jego miejscem schronienia będzie Gehenna! A jakże to złe miejsce przybycia!</span>
<span data-aaya="17">To nie wy ich zabijaliście, lecz Bóg ich zabijał. To nie ty rzuciłeś, kiedy rzuciłeś, lecz to Bóg rzucił; aby doświadczyć wiernych doświadczeniem pięknym, pochodzącym od Niego. Zaprawdę, Bóg jest słyszącym, wszechwiedzącym!</span>
<span data-aaya="18">To jest dla was! Bóg czyni daremnym podstęp niewiernych.</span>
<span data-aaya="19">Jeśli poszukiwaliście zwycięstwa, to zwycięstwo przyszło do was. Ale jeśli zaprzestaniecie, to dla was będzie lepiej. A jeśli zaczniecie na nowo, to i My zaczniemy. Nie wybawi was od niczego wasza gromada, nawet jeśli będzie liczna. Zaprawdę, Bóg jest razem z wierzącymi!</span>
<span data-aaya="20">O wy, którzy wierzycie! Słuchajcie Boga i Jego Posłańca! Nie odwracajcie się od niego, wtedy kiedy słyszycie!</span>
<span data-aaya="21">I nie bądźcie tacy jak ci, którzy powiedzieli: "Słyszeliśmy!", podczas gdy wcale nie słuchają.</span>
<span data-aaya="22">Zaprawdę, najgorszymi ze zwierząt w oczach Boga są głusi i niemi, którzy wcale nie rozumieją.</span>
<span data-aaya="23">Jeśliby Bóg uznał w nich coś dobrego, to z pewnością dałby im usłyszeć; ale jeśliby On nawet dał im usłyszeć, to oni i tak odwróciliby się od Niego i odsunęliby się ze sprzeciwem.</span>
<span data-aaya="24">O wy, którzy wierzycie! Odpowiadajcie Bogu i Jego Posłańcowi, kiedy on was wzywa do tego, co wam daje życie. I wiedzcie, że Bóg staje między człowiekiem a jego sercem i że ku Niemu zostaniecie zebrani.</span>
<span data-aaya="25">Bójcie się pokuszenia, które dosięgnie nie tylko tych z was, którzy są niesprawiedliwi. I wiedzcie, że Bóg jest surowy w karaniu!</span>
<span data-aaya="26">I przypomnijcie sobie czas, kiedy byliście nieliczni, kiedy byliście osłabieni na tej ziemi, obawiając się, że ludzie was wychwycą. Wtedy On dał wam schronienie, umocnił was Swoją pomocą i zaopatrzył was w dobre rzeczy. Być może, będziecie wdzięczni!</span>
<span data-aaya="27">O wy, którzy wierzycie! Nie zdradzajcie Boga i Posłańca, bo wtedy zdradzicie powierzone wam legaty, a przecież wy wiecie.</span>
<span data-aaya="28">I wiedzcie że wasze dobra i wasze dzieci są pokuszeniem i że u Boga jest nagroda ogromna.</span>
<span data-aaya="29">O wy, którzy wierzycie! Jeśli będziecie się obawiać Boga, to On da wam zdolność rozróżnienia i odpuści wam wasze złe czyny, i przebaczy wam. Bóg jest władcą łaski ogromnej.</span>
<span data-aaya="30">A jeśli spiskują przeciwko tobie ci, którzy nie uwierzyli, aby cię pochwycić mocno albo zabić cię lub wypędzić, jeśli zatem oni spiskują, to i Bóg przygotowuje podstęp. A Bóg jest najlepszy w swoim podstępie.</span>
<span data-aaya="31">Kiedy są im recytowane Nasze znaki, oni mówią: "My już słyszeliśmy! Jeślibyśmy chcieli, to powiedzielibyśmy to samo. To są tylko baśnie dawnych przodków."</span>
<span data-aaya="32">I oto oni powiedzieli: "O Boże! Jeśli to jest prawda od Ciebie, to spuść na nas deszcz kamieni z nieba albo sprowadź na nas karę bolesną!"</span>
<span data-aaya="33">Ale Bóg nie taki, by ich karać, kiedy ty znajdujesz się wśród nich; i Bóg nie będzie ich karał, jeśli oni poproszą o przebaczenie.</span>
<span data-aaya="34">Lecz dlaczego nie ukarze ich Bóg, kiedy oni odsuwają od świętego Meczetu? Oni nie są jego opiekunami, bo opiekunami jego są tylko bogobojni. Lecz większość z nich nie wie.</span>
<span data-aaya="35">A modlitwa ich w tym Domu to tylko świst i klaskanie w dłonie. Zakosztujcie więc kary za waszą niewiarę!</span>
<span data-aaya="36">Zaprawdę; ci, którzy nie uwierzyli, trwonią swoje dobra, żeby oddalić od drogi Boga. I oni je roztrwonią. Potem będzie to dla nich udręczeniem i będą zwyciężeni. A ci, którzy nie uwierzyli, będą zebrani ku Gehennie,</span>
<span data-aaya="37">Ażeby rozdzielił Bóg złego od dobrego i umieścił złych jednego na drugim;. ażeby zgarnął ich wszystkich razem i umieścił w Gehennie. To są ci, którzy stracili!</span>
<span data-aaya="38">Powiedz tym, którzy uwierzyli: "Jeśli oni się powstrzymają, to zostanie im przebaczone to, co było przedtem, a jeśli oni na nowo zaczną... - to przecież mają przykład dawnych przodków!</span>
<span data-aaya="39">Zwalczajcie ich, aż nie będzie już buntu i religia w całości będzie należeć do Boga." A jeśli oni się powstrzymają... to, zaprawdę, Bóg widzi jasno, co czynicie!</span>
<span data-aaya="40">A jeśli oni się odwrócą, to wiedzcie, iż Bóg jest waszym Panem! Jakże to wspaniały Pan! Jakże to wspaniały Wspomożyciel!</span>
<span data-aaya="41">I wiedzcie, iż cokolwiek weźmiecie w postaci łupów, to piąta część należy do Boga i Jego Posłańca, do jego krewnych i sierot, do ubogich i do podróżnego - jeśli wierzycie w Boga i w to, co zesłaliśmy Naszemu słudze w dniu rozdzielenia, w, dniu spotkania dwóch zastępów. A Bóg jest nad każdą rzeczą wszechwładny!</span>
<span data-aaya="42">Oto wy byliście na zboczu najbliższym, a oni byli na zboczu najdalszym, i oddział na wierzchowcach poniżej was. Jeślibyście sami wyznaczyli sobie spotkanie,. to nie doszlibyście do zgody, lecz to się stało, aby Bóg rozstrzygnął sprawę, która się powinna dokonać: aby zginął ten, kto zginął, przy jasnym dowodzie, aby żył ten, kto pozostał żywy, przy jasnym dowodzie. Zaprawdę, Bóg jest słyszący, wszechwiedzący!</span>
<span data-aaya="43">Oto we śnie pokazał ci ich Bóg niewielu. Jeśliby On pokazał ci ich wielu, stracilibyście odwagę i sprzeczalibyście się w tej sprawie. Lecz Bóg dał uspokojenie: przecież On wie dobrze, co jest w piersiach!</span>
<span data-aaya="44">I oto On pokazał wam ich, kiedy spotkaliście się, jako nielicznych w waszych oczach, i podobnie pomniejszył was w ich oczach, aby móc rozstrzygnąć sprawę, która się miała dokonać. Do Boga powracają wszystkie sprawy!</span>
<span data-aaya="45">O wy, którzy wierzycie! Kiedy spotykacie jakiś oddział, to trzymajcie się mocno i często wspominajcie Boga! Być może, będziecie mieć szczęście!</span>
<span data-aaya="46">I słuchajcie Boga i Jego Posłańca! Nie sprzeczajcie się między sobą, bo osłabniecie i odejdzie od was wasza moc. Bądźcie cierpliwi! Zaprawdę, Bóg jest z cierpliwymi!</span>
<span data-aaya="47">I nie bądźcie tak jak ci, którzy wyszli ze swoich domostw z dumą i dla pokazania się ludziom. Oni odsuwają się od drogi Boga, lecz Bóg obejmuje to, co oni czynią.</span>
<span data-aaya="48">Oto upiększył szatan ich działanie i powiedział: "Nie ma zwycięzcy nad wami dzisiaj wśród ludzi, a ja jestem waszym sąsiadem opiekuńczym." Kiedy jednak pokazały się obydwa oddziały, on obrócił się na piętach i powiedział: "Ja jestem niewinny względem was. Widzę to, czego wy nie widzicie. Ja boję się Boga. Bóg jest straszny w karaniu!"</span>
<span data-aaya="49">Oto mówią obłudnicy i ci, w których sercach jest choroba: "Tych ludzi zwiodła ich religia." Ale ten, kto zaufał Bogu... zaprawdę, Bóg jest potężny, mądry!</span>
<span data-aaya="50">Gdybyś tylko mógł widzieć, jak aniołowie zabierają tych, którzy nie uwierzyli! Oni biją ich po twarzy i po plecach: "Zakosztujcie kary ognia palącego!</span>
<span data-aaya="51">To jest za to, co przygotowały wasze ręce!" Bóg nie jest niesprawiedliwy dla Swoich sług.</span>
<span data-aaya="52">Oni są jak ludzie Faraona i ci, którzy byli przed nimi: oni nie uwierzyli w znaki Boga i zabrał ich Bóg za grzechy. Zaprawdę, Bóg jest mocny, straszny w karaniu!</span>
<span data-aaya="53">Tak jest, ponieważ Bóg nie zmienia Swojego dobrodziejstwa, którym obdarzył jakiś naród, dopóki oni nie zmienią tego, co posiadają w swoich duszach. Bo, zaprawdę, Bóg jest słyszący, wszechwiedzący!</span>
<span data-aaya="54">Taki był los ludzi Faraona i tych, którzy byli przed nimi, albowiem za kłamstwo uznali znaki swego Pana; wytraciliśmy ich za ich grzechy; i zatopiliśmy ludzi Faraona. Oni wszyscy byli ludźmi niesprawiedliwymi.</span>
<span data-aaya="55">Zaprawdę, gorsi od zwierząt u Boga są ci, którzy odrzucili wiarę i nie wierzą;</span>
<span data-aaya="56">Ci, z którymi ty zawierasz przymierze, a potem oni naruszają swój układ za każdym razem; oni nie są bogobojni.</span>
<span data-aaya="57">A jeśli spotkasz się z nimi na wojnie, to postępuj z nimi w taki sposób, by rozproszyć tych, którzy znajdują się za nimi. Być może, oni się opamiętają!</span>
<span data-aaya="58">A jeśli naprawdę obawiasz się zdrady ze strony pewnych ludzi, to tak samo odrzuć ich przymierze. Zaprawdę, Bóg nie kocha zdrajców!</span>
<span data-aaya="59">I niech nie sądzą ci, którzy nie uwierzyli, że nas wyprzedzą. Oni przecież nie są zdolni niczego udaremnić!</span>
<span data-aaya="60">Przygotujcie przeciwko nim, ile możecie sił i oddziałów konnicy, którymi moglibyście przerazić wroga Boga i wroga waszego, jak również innych, którzy są poza nimi, a których wy nie znacie. Bóg ich zna! A to, co wy rozdajecie na drodze Boga, to zostanie wam w pełni oddane i nie doznacie niesprawiedliwości.</span>
<span data-aaya="61">A jeśli oni skłonią się do pokoju, to i ty się ku niemu skłoń i zaufaj Bogu! Zaprawdę, On jest Słyszący, Wszechwiedzący!</span>
<span data-aaya="62">A jeśli oni zechcą ciebie zdradzić - to zaprawdę, niech wystarczy ci Bóg! On jest Tym, który wsparł ciebie Swoją pomocą i pomocą wierzących;</span>
<span data-aaya="63">On zjednoczył ich serca. Gdybyś ty rozdał wszystko, co jest na ziemi, to nie mógłbyś zjednoczyć ich serc. Lecz Bóg zjednoczył je, bo przecież On jest potężny, mądry!</span>
<span data-aaya="64">O Proroku! Wystarczy ci Bóg i ci spośród wiernych, którzy idą za tobą!</span>
<span data-aaya="65">O proroku! Pobudzaj wiernych do walki! Jeśli wśród was jest dwudziestu cierpliwych, to zwyciężą dwustu; a jeśli jest stu wśród was, to oni zwyciężą tysiąc niewiernych, ponieważ oni są ludźmi, którzy nie rozumieją.</span>
<span data-aaya="66">Teraz ulżył wam Bóg; On wie, że jesteście słabi. A więc jeśli będzie wśród was stu sprawiedliwych, to oni zwyciężą dwustu; a jeśli będzie was tysiąc, to oni zwyciężą dwa tysiące - za pozwoleniem Boga. Bóg jest przecież z cierpliwymi!</span>
<span data-aaya="67">Nie jest odpowiednie dla Proroka, aby brał jeńców, dopóki on nie dokona całkowitego podboju ziemi. Wy pragniecie tego, co przypadkowe na tym świecie, a Bóg chce życia ostatecznego. Bóg jest potężny, mądry!</span>
<span data-aaya="68">Gdyby nie było przepisu od Boga, który już przyszedł wcześniej, to dościgałaby was straszna kara za to, coście wzięli.</span>
<span data-aaya="69">Jedzcie więc z tego, co zdobyliście jako łup, to, co jest dozwolone i wspaniałe, i bójcie się Boga! Zaprawdę, Bóg jest przebaczający, litościwy!</span>
<span data-aaya="70">O Proroku! Powiedz tym jeńcom, którzy są w waszych rękach: "Jeśli Bóg znajdzie dobro w waszych sercach, to On wam da coś lepszego niż to, co wam zostało zabrane, i przebaczy wam. Bóg jest przebaczający, litościwy!"</span>
<span data-aaya="71">A jeśli oni zechcą ciebie zdradzić, to już wcześniej zdradzą Boga. Lecz On dał tobie władzę nad nimi. Bóg jest wszechwiedzący, mądry!</span>
<span data-aaya="72">Zaprawdę, ci, którzy uwierzyli, ci, którzy razem wywędrowali, ci, którzy walczyli na drodze Boga swoimi dobrami i swoimi duszami, ci, którzy użyczyli schronienia i śpieszyli z pomocą - oni są przyjaciółmi jedni dla drugich. A względem tych, którzy uwierzyli, a nie wywędrowali razem, nie jesteście zobowiązani w niczym do sprawowania opieki nad nimi, dopóki oni nie wywędrują razem. A jeśli oni poproszą was o pomoc w religii, to na was ciąży obowiązek pomocy, jeśli tylko nie jest ona wymierzona przeciw ludowi, z którym zawarliście przymierze. Bóg widzi jasno to, co czynicie!</span>
<span data-aaya="73">A ci, którzy nie uwierzyli, są przyjaciółmi jedni drugich. Jeśli wy tego nie uczynicie, to powstanie bunt na ziemi i wielkie zepsucie.</span>
<span data-aaya="74">A ci, którzy uwierzyli, i ci, którzy wywędrowali razem, i ci, którzy walczyli na drodze Boga, i ci, którzy użyczyli schronienia, i ci, którzy udzielili pomocy - tacy są naprawdę wierzący! Oni otrzymają przebaczenie i szlachetne zaopatrzenie.</span>
<span data-aaya="75">A ci, którzy uwierzyli później, którzy wywędrowali razem i walczyli wraz z wami, oni należą do was; lecz ci, którzy są związani pokrewieństwem, są jeszcze bliżsi jedni drugich w Księdze Boga. Zaprawdę, Bóg o każdej rzeczy jest wszechwiedzący!</span>
</section>
<section data-sura="9">
<span data-name>سُوۡرَةُ التَّوۡبَةِ</span>
<span data-aaya="1">Bóg i Jego Posłaniec są wolni od zobowiązań względem tych spośród bałwochwalców, z którymi zawarliście przymierze.</span>
<span data-aaya="2">Podróżujcie swobodnie po ziemi w ciągu czterech miesięcy! Wiedzcie, iż nie jesteście zdolni sprowadzić do niemocy Boga i że Bóg pokryje wstydem niewiernych!</span>
<span data-aaya="3">I oto wezwanie od Boga i Jego Posłańca do ludzi w dniu wielkiej pielgrzymki: "Bóg i Jego Posłaniec są wolni od zobowiązania względem bałwochwalców. Jeśli się nawrócicie, to będzie lepiej dla was; a jeśli się odwrócicie, to wiedzcie, iż nie sprowadzicie Boga do niemocy." Obwieść karę bolesną tym, którzy nie wierzą!</span>
<span data-aaya="4">Jednak z wyjątkiem tych spośród bałwochwalców, z którymi zawarliście przymierze; oni go potem w niczym nie naruszyli ani też nie pomagali nikomu przeciwko wam. Uszanujcie więc w pełni względem nich wasze przymierze, aż do ich terminu. Zaprawdę, Bóg kocha ludzi bogobojnych!</span>
<span data-aaya="5">A kiedy miną święte miesiące, wtedy zabijajcie bałwochwalców, tam gdzie ich znajdziecie; chwytajcie ich, oblegajcie i przygotowujcie dla nich wszelkie zasadzki! Ale jeśli oni się nawrócą i będą odprawiać modlitwę, i dawać jałmużnę, to dajcie im wolną drogę. Zaprawdę, Bóg jest przebaczający, litościwy!</span>
<span data-aaya="6">A jeśli ktoś z bałwochwalców poszukuje u ciebie schronienia, to daj mu schronienie, tak by mógł usłyszeć słowo Boga, a następnie doprowadź go do miejsca bezpiecznego. Tak się stanie, ponieważ to są ludzie, którzy nie wiedzą.</span>
<span data-aaya="7">Jakież może być przymierze bałwochwalców z Bogiem i Jego Posłańcem, z wyjątkiem tych, z którymi zawarliście przymierze w świętym Meczecie? I jak długo oni będą wierni wam, to i wy bądźcie wierni im! Zaprawdę, Bóg kocha ludzi bogobojnych!</span>
<span data-aaya="8">Jakże to? Skoro oni, kiedy mają przewagę nad wami, nie przestrzegają wobec was ani związków przymierza, ani też traktatu o opiece? Oni starają się wam przypodobać swoimi ustami, ale serca ich odmawiają i większość z nich to ludzie przewrotni.</span>
<span data-aaya="9">Oni sprzedają znaki Boga za małą cenę i oddalają się od Jego drogi. Jakże złe jest to, co czynią!</span>
<span data-aaya="10">Oni nie przestrzegają względem wiernego ani związków przymierza, ani traktatu o opiece. Tacy są ludźmi występnymi.</span>
<span data-aaya="11">Ale jeśli oni się nawrócą i będą odprawiać modlitwę, i dawać jałmużnę, to staną się waszymi braćmi w religii. My jasno przedstawiamy znaki ludziom, którzy wiedzą.</span>
<span data-aaya="12">A jeśli oni naruszają swoje przysięgi po zawarciu przymierza i jeśli atakują waszą religię, to zwalczajcie wtedy imamów niewierności! Zaprawdę, nie ma dla nich przysiąg! Być może, oni zaprzestaną!</span>
<span data-aaya="13">Czyż nie będziecie zwalczać ludzi, którzy złamali swoje przysięgi i którzy usiłowali wypędzić Posłańca? To oni zaatakowali was po raz pierwszy. Czy wy się ich obawiacie? Przecież Bóg zasługuje bardziej na to, byście się Go obawiali, jeśli jesteście wierzącymi!</span>
<span data-aaya="14">Zwalczajcie ich! Bóg ukarze ich przez wasze ręce i okryje ich wstydem; i dopomoże wam zwyciężyć ich. On uleczy piersi ludzi wierzących,</span>
<span data-aaya="15">I On usunie zawiść z ich serc. Bóg nawraca się ku temu, komu chce. Bóg jest wszechwiedzący, mądry!</span>
<span data-aaya="16">Czy wy sądzicie, że będziecie pozostawieni w spokoju, skoro Bóg jeszcze nie zna tych spośród was, którzy walczyli i nie wzięli sobie - poza Bogiem, Jego Posłańcem i wiernymi - nikogo jako bliskiego przyjaciela? A Bóg jest w pełni świadomy tego, co wy czynicie!</span>
<span data-aaya="17">Nie godzi się bałwochwalcom, aby odwiedzali świątynie Boga, dając świadectwo niewiary przeciwko samym sobie. Działania takich ludzi są daremne. Oni będą przebywać w ogniu na wieki.</span>
<span data-aaya="18">I będzie odwiedzać świątynie Boga tylko: ten, kto wierzy w Boga i w Dzień Ostatni; ten, kto odprawia modlitwę; ten, kto daje jałmużnę; ten, kto obawia się tylko Boga: Być może tacy będą w liczbie prowadzonych drogą prostą!</span>
<span data-aaya="19">Czyż wy uważacie, że ten kto napoi pielgrzyma i odwiedzi święty Meczet podobny jest temu, kto uwierzył w Boga i w Dzień Ostatni i walczył na drodze Boga? Oni nie są równi przed Bogiem. Bóg nie prowadzi drogą prostą ludzi niesprawiedliwych.</span>
<span data-aaya="20">Ci, którzy uwierzyli, ci, którzy wywędrowali wspólnie, ci, którzy walczyli na drodze Boga swoim majątkiem i swoimi duszami, będą mieli najwyższy stopień u Boga - oni są tymi, którzy osiągnęli sukces!</span>
<span data-aaya="21">Ich Pan obwieści im radosną nowinę przez miłosierdzie od Niego i przez upodobanie, i przez Ogrody, gdzie czeka ich nieustanna szczęśliwość.</span>
<span data-aaya="22">Będą w nich przebywać na wieki. Zaprawdę, u Boga jest nagroda ogromna!</span>
<span data-aaya="23">O wy, którzy wierzycie! Nie bierzcie sobie za przyjaciół waszych ojców i waszych braci, jeśli oni przedkładają niewiarę ponad wiarę. A ci z was, którzy biorą ich sobie za przyjaciół, ci są niesprawiedliwi.</span>
<span data-aaya="24">Powiedz: "Jeśli wasi ojcowie, wasi synowie i wasi bracia, wasze żony i wasz ród, i wasze majątki, które zdobyliście, i handel, o którego zastój się obawiacie, i mieszkania, które wam się podobają, są wam milsze aniżeli Bóg i Jego Posłaniec oraz zmaganie się na Jego drodze - to oczekujcie, aż przyjdzie Bóg ze Swoim rozkazem." Bóg nie prowadzi drogą prostą ludzi szerzących zepsucie.</span>
<span data-aaya="25">A Bóg pomógł wam zwyciężyć w wielu regionach, i w dniu Hunajn, kiedy was zadziwiła wasza mnogość. Lecz ona od niczego was nie wybawiła i ziemia stała się dla was ciasna mimo jej rozległości. Potem odwróciliście się plecami.</span>
<span data-aaya="26">Następnie Bóg zesłał Swój spokój na Swojego Posłańca i na wiernych. On zesłał wojska, których nie widzieliście, i ukarał tych, którzy nie uwierzyli. Taka jest zapłata dla niewiernych!</span>
<span data-aaya="27">Następnie Bóg nawróci się ku temu, ku któremu zechce. Bóg jest przebaczający, litościwy!</span>
<span data-aaya="28">O wy, którzy wierzycie! Bałwochwalcy są przecież nieczystością. Przeto niech nie przybliżają się do Meczetu świętego po tym roku! A jeśli boicie się ubóstwa, to wzbogaci was Bóg przez Swoją łaskę, jeśli zechce. Zaprawdę, Bóg jest wszechwiedzący, mądry!</span>
<span data-aaya="29">Zwalczajcie tych, którzy nie wierzą w Boga i w Dzień Ostatni, który nie zakazują tego, co zakazał Bóg i Jego Posłaniec, i nie poddają się religii prawdy - spośród tych, którym została dana Księga - dopóki oni nie zapłacą daniny własną ręką i nie zostaną upokorzeni.</span>
<span data-aaya="30">Żydzi powiedzieli: "Uzajr jest synem Boga." A chrześcijanie powiedzieli: "Mesjasz jest synem Boga." Takie są słowa wypowiedziane ich ustami. Oni naśladują słowa tych, którzy przedtem nie wierzyli. Niech zwalczy ich Bóg! Jakże oni są przewrotni!</span>
<span data-aaya="31">Oni wzięli swoich uczonych w piśmie i swoich mnichów za panów, poza Bogiem, i Mesjasza, syna Marii. A rozkazano im przecież czcić tylko Boga Jedynego. Nie ma boga, jak tylko On! Jakże On bardziej godny jest chwały aniżeli to, co oni Jemu dodają jako współtowarzyszy!</span>
<span data-aaya="32">Oni chcą zagasić światło Boga swoimi ustami, lecz Bóg nie dopuści do tego, by nie uczynić pełnym Swojego światła, chociażby niewierni czuli do tego wstręt.</span>
<span data-aaya="33">On jest Tym, który wysłał Swojego Posłańca z drogą prostą i religią prawdy, aby uczynić ją widoczną ponad wszelką religię, chociażby bałwochwalcy czuli do tego wstręt.</span>
<span data-aaya="34">O wy, którzy wierzycie! Zaprawdę, wielu spośród uczonych w piśmie - rabinów i mnichów - zjada nadaremnie majątki ludzi i oddala od drogi Boga. A tym, którzy zbierają złoto i srebro, a nie rozdają ich na drodze Boga - obwieść karę bolesną!</span>
<span data-aaya="35">W Dniu, kiedy te metale będą rozpalone w ogniu Gehenny i będą napiętnowane nimi ich czoła, ich boki i grzbiety: "Oto co zebraliście dla siebie. Zakosztujcie więc tego, co zebraliście!"</span>
<span data-aaya="36">Liczba miesięcy u Boga: dwanaście miesięcy zaznaczonych w Księdze Boga w dniu, kiedy On stworzył niebiosa i ziemię. Wśród nich - cztery święte. To jest religia prawdziwa. Przeto nie czyńcie sobie niesprawiedliwości w tych miesiącach i zwalczajcie bałwochwalców w całości, tak jak oni was zwalczają w całości. Wiedzcie, iż Bóg jest z bogobojnymi!</span>
<span data-aaya="37">Przesunięcie miesiąca jest tylko pomnożeniem niewiary; są wprowadzeni przez to w błąd tylko ci, którzy nie wierzą. Oni uznają to za dozwolone jednego roku i uznają to za zakazane innego roku, aby wyrównać liczbę tych miesięcy uświęconych przez Boga i w ten sposób za dozwolone uznać to, czego zakazał Bóg. Zostało im upiększone zło ich działania, lecz Bóg nie prowadzi drogą prostą ludzi niesprawiedliwych.</span>
<span data-aaya="38">O wy, którzy wierzycie! Dlaczegoż, kiedy wam mówią: "Ruszajcie na drogę Boga!" - tak ciążycie ku ziemi? Czy podoba wam się bardziej życie tego świata, czy życie ostateczne? Przecież używanie życia tego świata w porównaniu z życiem ostatecznym - jest mizerne!</span>
<span data-aaya="39">A jeśli nie wyruszycie, to ukarze was Bóg karą bolesną i zmieni was na inny naród. A wy nie możecie Mu w niczym zaszkodzić. Przecież Bóg jest nad każdą rzeczą wszechwładny!</span>
<span data-aaya="40">A jeśli wy mu nie pomożecie - to Bóg mu już dopomógł, kiedy wypędzili go ci, którzy nie uwierzyli, kiedy on był drugim z dwóch. Kiedy oni obydwaj byli w grocie, oto on mówi do swojego towarzysza: "Nie smuć się! Zaprawdę, Bóg jest z nami!" I Bóg zesłał na niego Swój spokój, i wzmocnił go Swoimi wojskami, których wy nie widzieliście, i poniżył słowo tych, którzy nie uwierzyli, a słowo Boga wywyższył. Bóg. jest potężny, mądry!</span>
<span data-aaya="41">Wyruszajcie - lekko i ciężkozbrojni! Walczcie waszymi majątkami i waszymi duszami na drodze Boga! To jest dla was lepsze, gdybyście mogli wiedzieć!</span>
<span data-aaya="42">Jeśliby zysk był bliski, a droga umiarkowana, to oni z pewnością poszliby za tobą. Lecz daleka dla nich była odległość. Oni będą przysięgać na Boga: "Gdybyśmy mogli, wyruszylibyśmy z wami!" Oni gubią siebie samych. A Bóg wie doskonale, że oni są kłamcami.</span>
<span data-aaya="43">Niech Bóg ci przebaczy! Dlaczego ich pozostawiłeś, zanim dali się tobie jasno poznać ci, którzy mówili prawdę, i ci, którzy byli kłamcami?</span>
<span data-aaya="44">Ci, którzy wierzą w Boga i w Dzień Ostatni, nie będą cię prosić o pozwolenie, by walczyć swoimi majątkami i swoimi duszami. A Bóg zna dobrze ludzi bogobojnych!</span>
<span data-aaya="45">Proszą ciebie o pozwolenie tylko ci, którzy nie wierzą w Boga ani w Dzień Ostatni i których serca jeszcze wątpią, i którzy się wahają w swoim zwątpieniu.</span>
<span data-aaya="46">A gdyby oni chcieli wyruszyć, to przygotowaliby do tego pewne wyposażenie. Lecz B6g sprzeciwił się ich wyruszeniu, powstrzymał ich i zostało im powiedziane: "Siedźcie spokojnie z tymi, którzy siedzą!"</span>
<span data-aaya="47">Gdyby wyruszyli razem z wami, to powiększyliby tylko trudności wśród was i, krążąc między wami, staraliby się doprowadzić was do buntu; a wśród was są tacy, którzy im dają posłuch. Bóg zna dobrze ludzi niesprawiedliwych!</span>
<span data-aaya="48">Oni już wcześniej chcieli wzniecić bunt i przewracali twoje sprawy, aż przyszła prawda i pojawił się rozkaz Boga, chociaż oni się sprzeciwiali.</span>
<span data-aaya="49">Wśród nich jest taki, który mówi: "Pozwól mi i nie wystawiaj mnie na pokusę!" Czyż oni nie wpadli już w pokusę? Zaprawdę, Gehenna obejmie niewiernych!</span>
<span data-aaya="50">Jeśli cię spotyka jakieś dobro, ich to zasmuca; a jeśli cię dosięga jakieś nieszczęście, to oni mówią: "Zatroszczyliśmy się o naszą sprawę wcześniej!" - i odwracają się uradowani.</span>
<span data-aaya="51">Powiedz: "Nie dosięgnie nas nic innego, jak tylko to, co zapisał dla nas Bóg. On jest naszym Panem! Niech ufają Bogu ludzie wierzący!"</span>
<span data-aaya="52">Powiedz: "Czyż wy oczekujecie dla nas czegoś innego niż dwóch najpiękniejszych? Bo my oczekujemy dla was, iż dosięgnie was Bóg karą pochodzącą od Niego lub przez nasze ręce. Oczekujcie więc, my oczekujemy razem z wami!"</span>
<span data-aaya="53">Powiedz: "Rozdawajcie dobrowolnie lub pod przymusem! - to nie będzie od was przyjmowane. Wy, zaprawdę, jesteście ludem występnym."</span>
<span data-aaya="54">I nic innego nie przeszkadza im w tym, aby mogły być przyjęte od nich świadczenia, jak tylko to, iż oni nie wierzą w Boga i w Jego Posłańca, iż odprawiają modlitwę leniwie i że rozdają tylko pod przymusem.</span>
<span data-aaya="55">Niech cię nie zadziwiają ani ich majątki, ani ich dzieci. Bóg chce ich tylko ukarać przez to w życiu na tym świecie i chce ażeby ich dusze odeszły, kiedy są niewiernymi.</span>
<span data-aaya="56">Oni przysięgają na Boga, iż są spośród was, chociaż nie są spośród was, lecz są ludem, który się boi.</span>
<span data-aaya="57">Jeśliby oni tylko znaleźli jakieś schronienie albo jakieś groty, albo jakąś kryjówkę, to podążyliby tam w wielkim pośpiechu.</span>
<span data-aaya="58">Wśród nich są tacy, którzy obmawiają cię z powodu jałmużny: Jeśli oni coś z niej dostaną, to są zadowoleni; a jeśli nic z niej nie dostaną, to wtedy się gniewają.</span>
<span data-aaya="59">A gdyby oni byli zadowoleni z tego, co dał im Bóg i Jego Posłaniec, to powiedzieliby: "Wystarczy nam Bóg! Bóg darzy nas Swoją łaską i Jego Posłaniec. My przecież kierujemy nasze pragnienie ku Bogu!"</span>
<span data-aaya="60">Jałmużny są tylko dla ubogich i biedaków, i tych, którzy przy nich pracują, i dla tych, których serca zostały pozyskane, i na wykup niewolników, i dla dłużników, i dla drogi Boga, i dla podróżnego. To jest obowiązek nałożony przez Boga! Bóg jest wszechwiedzący, mądry!</span>
<span data-aaya="61">Wśród nich są tacy, którzy obrażają Proroka i mówią: "On jest tylko uchem!" Powiedz: "Uchem dobra dla was! On wierzy w Boga i wierzy wiernym; on jest miłosierdziem dla tych z was, którzy wierzą." A tych, którzy obrażają Posłańca Boga, czeka kara bolesna!</span>
<span data-aaya="62">Oni przysięgają na Boga przed wami, by się wam przypodobać, lecz Bóg i Jego Posłaniec zasługują bardziej na to, by się im przypodobać - jeśli oni są wierzącymi.</span>
<span data-aaya="63">Czyż oni nie wiedzą, że dla tego, kto się sprzeciwia Bogu i Jego Posłańcowi - będzie przygotowany ogień Gehenny, w którym on będzie przebywał na wieki? To jest hańba ogromna!</span>
<span data-aaya="64">Obawiają się obłudnicy, że będzie przeciwko nim zesłana sura, która obwieści im, co jest w ich sercach. Powiedz: "Naśmiewajcie się! Zaprawdę, Bóg odkryje to, czego wy się obawiacie!"</span>
<span data-aaya="65">A jeśli ich zapytasz, to oni z pewnością powiedzą: "Myśmy tylko tak rozmawiali i żartowali." Powiedz: "Czy wyśmiewacie się z Boga, z Jego znaków i z Jego Posłańca?"</span>
<span data-aaya="66">Nie usprawiedliwiajcie się! Staliście się niewiernymi, choć przedtem uwierzyliście. Jeśli My przebaczymy pewnej grupie spośród was, to ukarzemy inną grupę za to, iż byli grzesznikami.</span>
<span data-aaya="67">Obłudni mężczyźni i obłudne kobiety nakazują sobie wzajemnie to, co jest zakazane, a powstrzymują się od tego, co jest uznane, i zaciskają ręce. Oni zapomnieli o Bogu i On o nich zapomniał. Zaprawdę, obłudnicy szerzą zepsucie!</span>
<span data-aaya="68">I obiecał Bóg obłudnym, mężczyznom i kobietom, jak i niewiernym, ogień Gehenny, gdzie będą przebywać na wieki. On im wystarczy! Przeklął ich Bóg i kara ich będzie nieustanna!</span>
<span data-aaya="69">Tak jak ci, którzy byli przed wami! Oni byli potężniejsi od was siłą, posiadali więcej majątków i dzieci i cieszyli się swoim udziałem. I wy cieszycie się swoim udziałem, tak jak cieszyli się swoim udziałem ci, którzy byli przed wami. I wy się zagłębiacie w rozmowach, tak jak oni się zagłębiali. Oto ci, których dzieła są daremne na tym świecie i w życiu ostatecznym. Oto ci, którzy stracili.</span>
<span data-aaya="70">Czy nie doszła do was wieść o tych, którzy byli przed wami? O ludzie Noego, o ludzie Ad i Samud, o ludzie Abrahama i o mieszkańcach Madian, i o miastach wywróconych do fundamentów? Przychodzili do nich ich posłańcy z jasnymi dowodami. I to nie Bóg wyrządził im niesprawiedliwość, lecz oni sami sobie wyrządzili niesprawiedliwość.</span>
<span data-aaya="71">A wierzący mężczyźni i wierzące kobiety są dla siebie nawzajem przyjaciółmi. Oni nakazują sobie to, co uznane, a zakazują sobie tego, co naganne. Oni odprawiają modlitwę i dają jałmużnę, są posłuszni Bogu i Jego Posłańcowi. Tym Bóg okaże miłosierdzie. Zaprawdę, Bóg jest potężny, mądry!</span>
<span data-aaya="72">Obiecał Bóg wierzącym, mężczyznom i kobietom, Ogrody, gdzie w dole płyną strumyki - oni tam będą przebywać na wieki - i mieszkania przyjemne w Ogrodach Edenu. A zadowolenie Boga jest jeszcze czymś większym od tego! To jest osiągnięcie ogromne!</span>
<span data-aaya="73">O Proroku! Walcz przeciwko niewiernym i przeciwko obłudnikom i bądź dla nich surowy! Ich miejscem schronienia będzie Gehenna. Jakże nieszczęsne to miejsce przybycia!</span>
<span data-aaya="74">Oni przysięgają na Boga, że nic nie powiedzieli, tymczasem powiedzieli słowo niewiary; i stali się niewiernymi, chociaż już byli całkowicie poddani. Oni starali się usilnie o to, czego nie mogli osiągnąć; i zemścili się tylko za to, że wzbogacił ich Bóg i Jego Posłaniec, z Jego łaski. I jeśli się nawrócą, to będzie lepiej dla nich; a jeśli się odwrócą, to ukarze ich Bóg karą bolesną na tym świecie i w życiu ostatecznym. Oni nie mają na ziemi ani przyjaciela, ani pomocnika.</span>
<span data-aaya="75">A wśród nich są i tacy, którzy zawarli przymierze z Bogiem: "Jeśli On da nam nieco ze Swojej łaski, to my na pewno będziemy dawać jałmużnę i znajdziemy się wśród cnotliwych!"</span>
<span data-aaya="76">Lecz kiedy On im daje nieco ze Swojej łaski, to oni tego skąpią: odwracają się i oddalają.</span>
<span data-aaya="77">Przeto On spowodował, iż towarzyszy im obłuda w sercach, aż do dnia, kiedy oni Go spotkają, za to, że oszukali Boga w tym, co Mu obiecali, za to, że kłamali.</span>
<span data-aaya="78">Czyż oni nie wiedzą, że Bóg zna ich tajemnice i skryte zmowy i że Bóg zna doskonale rzeczy ukryte?!</span>
<span data-aaya="79">Z tych, którzy wyszydzają i wyśmiewają się z wiernych dających dobrowolnie jałmużnę, i z tych, którzy niewiele posiadają poza swoją gorliwością - z tych wyśmieje się Bóg. Ich czeka kara bolesna!</span>
<span data-aaya="80">Proś o przebaczenie dla nich albo nie proś dla nich o przebaczenie! Jeśli będziesz prosił dla nich o przebaczenie nawet siedemdziesiąt razy, to i tak nie przebaczy im Bóg. A to dlatego, że oni nie uwierzyli w Boga i Jego Posłańca. A Bóg nie prowadzi drogą prostą tych, którzy szerzą zepsucie.</span>
<span data-aaya="81">Cieszyli się ci, których pozostawiono w ich mieszkaniach po odejściu Posłańca Boga. Oni czuli niechęć do tego, by zmagać się swoim majątkiem i swoimi duszami na drodze Boga, i mówili: "Nie wyruszajcie w ten żar!" Powiedz: "Ogień Gehenny jest o wiele bardziej gorący!" O gdyby oni to pojęli!</span>
<span data-aaya="82">Niech oni się pośmieją troszkę i niech wiele popłaczą - jako zapłata za to, co oni zarobili!</span>
<span data-aaya="83">A jeśli nawróci ciebie Bóg do jakiejś partii spośród nich i będą cię prosić o pozwolenie wyruszenia, to powiedz: "Nie wyruszycie ze mną nigdy i nie będziecie zwalczać ze mną wroga! Wy przecież z zadowoleniem siedzieliście po raz pierwszy, to siedźcie i teraz z pozostającymi w tyle!"</span>
<span data-aaya="84">I nie módl się za któregokolwiek z nich, kiedy umrze, ani nie stój nad jego grobem! Oni przecież nie wierzyli w Boga i Jego Posłańca i umarli będąc ludźmi zepsutymi.</span>
<span data-aaya="85">I niech nie zadziwiają cię ich majątki i ich dzieci! Bóg chce ich przez nie ukarać na tym świecie, żeby dusze ich odeszły, podczas kiedy są niewiernymi.</span>
<span data-aaya="86">A kiedy została zesłana sura: "Wierzcie w Boga i walczcie razem z Jego Posłańcem!" - ludzie zamożni poprosili ciebie o pozwolenie i powiedzieli: "Pozostaw nas z siedzącymi w domu!"</span>
<span data-aaya="87">Oni byli zadowoleni, że są z tymi, którzy pozostali w tyle. I położono pieczęć na ich serca, tak iż oni nie rozumieją.</span>
<span data-aaya="88">Lecz Posłaniec i ci, którzy uwierzyli wraz z nim, zmagali się w walce swoim majątkiem i swoimi duszami. Dla nich będą dobra i oni będą szczęśliwi!</span>
<span data-aaya="89">Przygotował dla nich Bóg Ogrody, gdzie w dole płyną strumyki; oni tam będą przebywać na wieki. To jest osiągnięcie ogromne!</span>
<span data-aaya="90">I przyszli się usprawiedliwiać niektórzy spośród Beduinów, żeby im też dano pozwolenie. I siedzieli spokojnie ci, którzy oskarżali o kłamstwo Boga i Jego Posłańca. Dosięgnie tych, którzy nie uwierzyli, kara bolesna!</span>
<span data-aaya="91">Słabi i chorzy oraz ci, którzy nie mają żadnych środków, aby ponosić ciężary, nie popełniają żadnego przewinienia - jeśli są szczerze wierni Bogu i Jego Posłańcowi! Nie ma przeciwko czyniącym dobro żadnej drogi. Bóg jest przebaczający, litościwy!</span>
<span data-aaya="92">Ani też względem tych, którym, kiedy przyszli do ciebie, abyś im dał środek transportu, powiedziałeś: "Nie znajduję nic na czym mógłbym was odprawić" - oni zaś odwrócili się, a ich oczy były przepełnione łzami smutku, iż nie znajdują nic, co by mogli wydać.</span>
<span data-aaya="93">Droga jest tylko przeciwko tym, którzy proszą cię o pozwolenie, chociaż są bogaci. Oni są zadowoleni, że są z tymi, którzy pozostali w tyle. Bóg wycisnął pieczęć na ich sercach, tak iż oni nie wiedzą.</span>
<span data-aaya="94">Oni się będą usprawiedliwiać przed wami, kiedy do nich powrócicie. Powiedz: "Nie usprawiedliwiajcie się! My wam nie uwierzymy nigdy! Bóg już obwieścił nam wiadomość o was. Bóg niebawem zobaczy wasze działanie, a także Jego Posłaniec. Potem zostaniecie sprowadzeni do Tego, który zna doskonale to, co skryte i jawne, i On obwieści wam, co czyniliście!"</span>
<span data-aaya="95">Oni będą zaklinać was na Boga, kiedy do nich powrócicie, żebyście się od nich odwrócili. Odwróćcie się więc od nich! Oni są brudem i miejscem ich schronienia będzie Gehenna! - jako zapłata za to, co zarobili!</span>
<span data-aaya="96">Oni was zaklinają, abyście byli z nich zadowoleni. Lecz, zaprawdę, Bóg nie jest zadowolony z ludzi szerzących zepsucie!</span>
<span data-aaya="97">A Beduini są bardziej zawzięci pod względem niewiary i hipokryzji i bardziej zdolni do tego, by nie uznać granic zesłanych przez Boga Swojemu Posłańcowi.</span>
<span data-aaya="98">A Bóg jest wszechwiedzący, mądry! Wśród Beduinów są tacy, którzy uważają to, co wydają, za ciężki obowiązek i wyczekują na zmianę waszego losu. Przeciwko nim obróci się zły los. A Bóg jest słyszący, wszechwiedzący!</span>
<span data-aaya="99">Ale są wśród Beduinów i tacy, którzy wierzą w Boga i w Dzień Ostatni i którzy uważają to, co rozdają, za przybliżenie do Boga i do modlitw Jego Posłańca. Czyż nie tak?! Zaprawdę, to jest dla nich przybliżenie! I wprowadzi ich Bóg do Swego miłosierdzia! Zaprawdę, Bóg jest przebaczający, litościwy!</span>
<span data-aaya="100">A z tych, którzy przybyli pierwsi spośród muhadżirów i ansarów, i z tych, którzy poszli za nimi w czynieniu dobra - Bóg jest zadowolony i oni są zadowoleni z Niego. On przygotował dla nich Ogrody, gdzie w dole płyną strumyki; oni tam będą przebywać na wieki. To jest osiągnięcie ogromne!</span>
<span data-aaya="101">Wśród Beduinów, którzy znajdują się wokół was, są obłudnicy; i wśród mieszkańców Medyny są uporczywie trzymający się obłudy. Ty ich nie znasz, My ich znamy. My ich ukarzemy dwukrotnie, potem oni zostaną poddani karze ogromnej!</span>
<span data-aaya="102">A są i inni, którzy uznali swoje grzechy: oni pomieszali dobre działanie i złe. Być może, Bóg zwróci się ku nim. Zaprawdę, Bóg jest przebaczający, litościwy!</span>
<span data-aaya="103">Weź z ich majątku jałmużnę, abyś przez nią mógł ich oczyścić i usprawiedliwić, i módl się za nimi! Zaprawdę, twoja modlitwa to uspokojenie dla nich! A Bóg jest słyszący, wszechwiedzący!</span>
<span data-aaya="104">Czy oni nie wiedzą, że Bóg przyjmuje nawrócenie od Swoich sług i przyjmuje jałmużny, i że tylko Bóg jest Przebaczający, Litościwy!</span>
<span data-aaya="105">Powiedz: "Działajcie! Bóg zobaczy wasze działanie, a także Jego Posłaniec i wierni! I niebawem będziecie zwróceni ku znającemu doskonale skryte i jawne, i wtedy On obwieści wam, co czyniliście."</span>
<span data-aaya="106">Są i inni, którzy oczekują na rozkaz Boga: albo ich ukarze, albo się ku nim zwróci. Bóg jest wszechwiedzący, mądry!</span>
<span data-aaya="107">A jeśli chodzi o tych, którzy sobie przygotowali meczet dla sprzeciwu i niewiary i dla rozdzielenia wierzących, i jako zasadzkę na użytek tego, który przedtem zwalczał Boga i Jego Posłańca - to oni, z pewnością, będą przysięgać: "Chcieliśmy tylko tego, co najpiękniejsze!" O nich zaświadczy Bóg, iż są kłamcami.</span>
<span data-aaya="108">Nie stawaj w nim nigdy! Meczet, który został postawiony dla pobożności, od pierwszego dnia, jest bardziej godny tego, abyś w nim stawał. W nim są ludzie, którzy lubią się oczyszczać, a Bóg kocha tych, którzy się oczyszczają.</span>
<span data-aaya="109">Czy ten jest lepszy, kto wzniósł swoją budowlę na bojaźni Boga, i na Jego upodobaniu, czy też ten, kto wzniósł swoją budowlę na skraju osypującego się urwiska, który zwali się z nim w ogień Gehenny? Bóg nie prowadzi drogą prostą ludzi niesprawiedliwych!</span>
<span data-aaya="110">Budowla, którą oni wznieśli, nie przestanie być wątpliwością w ich sercach, dopóki ich serca nie zostaną rozdarte. A Bóg jest wszechwiedzący, mądry!</span>
<span data-aaya="111">Zaprawdę, Bóg kupił u wiernych ich dusze i ich majątki, w zamian za co otrzymają Ogród. Oni walczą na drodze Boga i zabijają, i są zabijani, zgodnie z Jego prawdziwą obietnicą w Torze, Ewangelii i w Koranie. A kto wierniej wypełnia swoje przymierze aniżeli Bóg? Cieszcie się więc z handlu, jaki z Nim zrobiliście! To jest osiągnięcie ogromne!</span>
<span data-aaya="112">Ci, którzy się nawracają, ci, którzy oddają cześć, ci, którzy sławią, ci, którzy podróżują, ci, którzy się skłaniają, ci, którzy wybijają pokłony, ci, którzy nakazują, co jest odpowiednie, ci, którzy zakazują, co jest naganne, ci, którzy zachowują granice Boga. I głoś radosną wieść tym, którzy wierzą!</span>
<span data-aaya="113">Nie godzi się Prorokowi i tym, którzy uwierzyli, aby prosili o przebaczenie dla bałwochwalców - nawet gdyby byli ich krewnymi - odkąd stało się dla nich jasne, że oni są mieszkańcami ognia piekielnego.</span>
<span data-aaya="114">Abraham prosił o przebaczenie dla swego ojca jedynie z powodu obietnicy, jaką jemu złożył. A kiedy stało się jasne, że on jest nieprzyjacielem Boga, Abraham wyrzekł się jego. Zaprawdę, Abraham był współczującym, wspaniałomyślnym!</span>
<span data-aaya="115">Bóg nie sprowadza z drogi ludzi, jeśli ich prowadził przedtem drogą prostą, dopóki im nie wyjaśni, czego oni mają się wystrzegać. Zaprawdę, Bóg wie doskonale o każdej rzeczy!</span>
<span data-aaya="116">Zaprawdę, do Boga należy królestwo niebios i ziemi. On daje życie i powoduje śmierć. I nie ma dla was, poza Bogiem, ani opiekuna, ani pomocnika!</span>
<span data-aaya="117">Bóg zwrócił się do Proroka, do muhadżirów i do ansarów, którzy poszli za nim w trudnej godzinie, zanim serca niektórych spośród nich omal się nie wypaczyły. Wtedy On zwrócił się do nich - przecież On jest dobrotliwy, litościwy! -</span>
<span data-aaya="118">I do tych trzech, których pozostawiono w tyle, kiedy ciasna stała się dla nich ziemia - mimo jej rozległości - i ciasne się stały dla nich ich dusze. Oni sądzili, iż nie ma już żadnej ucieczki przed Bogiem, jak tylko u Niego. Wtedy On zwrócił się ku nim, aby się nawrócili. Zaprawdę, Bóg jest Przebaczający, Litościwy!</span>
<span data-aaya="119">O wy, którzy wierzycie! Bójcie się Boga i przebywajcie z tymi, którzy mówią prawdę!</span>
<span data-aaya="120">Mieszkańcy Medyny i ci spośród Beduinów, którzy zamieszkiwali wokół nich, nie powinni byli pozostawać w tyle za Posłańcem Boga ani też troszczyć się bardziej o siebie samych aniżeli o niego. Nie mogło dosięgnąć ich ani pragnienie, ani zmęczenie, ani głód na drodze Boga. I oni nie postawili ani jednego kroku, który by nie rozgniewał niewiernych, ani też nie odnieśli wobec wroga żadnej korzyści, które by nie zostały im zapisane jako pobożne dzieło. Zaprawdę, Bóg nie gubi nagrody tych, którzy czynią dobro!</span>
<span data-aaya="121">I nie uczynią oni żadnego wydatku, małego ani dużego, i nie przejdą doliny, żeby nie zostało im to zapisane i nie zapłacił im Bóg czymś piękniejszym aniżeli to, co oni uczynili.</span>
<span data-aaya="122">I niechaj wierni nie wyruszają wszyscy. Dlaczegoż by nie miała wyruszyć z każdej ich frakcji jakaś grupa, aby mogli studiować religię i aby mogli ostrzegać swój naród, kiedy do nich powrócą? Być może, oni się będą strzegli!</span>
<span data-aaya="123">O wy, którzy wierzycie! Zwalczajcie tych spośród niewiernych, którzy są blisko was. Niech się spotkają z waszą surowością.</span>
<span data-aaya="124">I wiedzcie, że Bóg jest z bogobojnymi! Kiedy tylko zostanie zesłana jakaś sura, to wśród nich są tacy, którzy mówią: "Komu z was ona powiększy wiarę?" Jeśli chodzi o tych, którzy uwierzyli, to ona powiększyła wiarę, I oni Się cieszą.</span>
<span data-aaya="125">Natomiast tym, w których sercach tkwi choroba, ona dodała nieczystości do ich nieczystości i oni umierają jako niewierni.</span>
<span data-aaya="126">Czyż oni nie widzą, że każdego roku są poddawani próbie raz lub dwa razy? Jednak się nie nawracają ani też nie chcą sobie przypomnieć.</span>
<span data-aaya="127">A kiedy zostanie zesłana jakaś sura, to oni spoglądają jedni na drugich: "Czy widzi was ktoś?" Potem się odwracają. Odwrócił Bóg ich serca za to, że są ludźmi, którzy nie pojmują.</span>
<span data-aaya="128">Przyszedł do was Posłaniec spośród was. Ciąży mu to, co wy czynicie złego. On jest o was zatroskany, dla wiernych jest dobrotliwy, litościwy.</span>
<span data-aaya="129">A jeśli oni się odwrócą, to powiedz: " Wystarczy mi Bóg! Nie ma boga, jak tylko On! Jemu zaufałem! On jest panem tronu wspaniałego!"</span>
</section>
<section data-sura="10">
<span data-name>سُوۡرَةُ يُوۡنُسَ</span>
<span data-aaya="1">Alif. Lam. Ra. To są znaki Księgi mądrej.</span>
<span data-aaya="2">Czy to jest dziwne dla ludzi, że objawiliśmy jednemu spośród was: "Ostrzegaj ludzi i głoś radosną wieść tym, którzy uwierzyli, iż będą mieli zasługę szczerej wierności u swego Pana"? Mówią niewierni: "To na pewno jest czarownik!"</span>
<span data-aaya="3">Zaprawdę, Pan wasz - to Bóg, który stworzył niebiosa i ziemię w ciągu sześciu dni; następnie umocnił się na tronie, sprawując rząd wszelkich spraw. Nie ma orędownika bez Jego zezwolenia. To jest dla was Bóg, wasz Pan, przeto czcijcie Go! Czyż wy się nie opamiętacie?</span>
<span data-aaya="4">Do Niego powrócicie wy wszyscy. Obietnica Boga jest prawdą! Zaprawdę, On stwarza po raz pierwszy, a potem powtarza stworzenie, by zapłacić według słuszności tym, którzy uwierzyli i pełnili dobre dzieła. A dla tych, którzy nie uwierzyli, będzie napój wrzący i kara bolesna za to, iż byli niewiernymi.</span>
<span data-aaya="5">On jest Tym, który uczynił słońce jasnością, a księżyc światłem; i który wyznaczył dla niego fazy, abyście znali liczbę lat i rachunek. Bóg stworzył to niewątpliwie w całej prawdzie, rozdzielając znaki dla ludzi, którzy wiedzą.</span>
<span data-aaya="6">Zaprawdę, w kolejnej zmianie nocy i dnia, jak i w tym, co stworzył Bóg w niebiosach i na ziemi, są znaki dla ludzi bogobojnych!</span>
<span data-aaya="7">Zaprawdę, dla tych, którzy nie mają nadziei na Nasze spotkanie i którzy zadowalają się życiem tego świata, i znajdują w nim upodobanie, a zaniedbują Nasze znaki</span>
<span data-aaya="8">- miejscem schronienia będzie ogień, za to, co oni czynili.</span>
<span data-aaya="9">Zaprawdę, tych, którzy uwierzyli i którzy pełnili dobre dzieła, Pan poprowadzi drogą prostą w nagrodę za ich wiarę. Będą płynąć u ich stóp strumyki w Ogrodach szczęśliwości.</span>
<span data-aaya="10">Ich wezwaniem tam będzie: Chwała Tobie, o Boże!" A pozdrowieniem ich: "Pokój!" A końcem ich wezwania: "Chwała niech będzie Bogu, Panu światów!"</span>
<span data-aaya="11">A jeśliby Bóg przyśpieszył ludziom zło, tak jak oni chcieliby przyśpieszyć dla siebie dobro, to ich termin byłby już rozstrzygnięty. Lecz My pozostawiamy tych, którzy się nie spodziewają spotkania z Nami, aby w swoim zabłądzeniu wędrowali na oślep.</span>
<span data-aaya="12">A kiedy człowieka dotknie nieszczęście, to on wzywa Nas, leżąc na boku, siedząc albo stojąc; a kiedy odsuniemy od niego jego nieszczęście, to on przechodzi mimo, jak gdyby nigdy nie wzywał Nas z powodu nieszczęścia, które go dotknęło. W ten sposób upiększa się występnym to, co oni czynią.</span>
<span data-aaya="13">Wytraciliśmy już przed wami pokolenia, kiedy popełniały niesprawiedliwość. Przychodzili do nich ich posłańcy z jasnymi dowodami, ale oni nie uwierzyli. W ten sposób My płacimy ludowi grzeszników.</span>
<span data-aaya="14">Po nich was uczyniliśmy namiestnikami na ziemi, aby zobaczyć, jak wy będziecie działać.</span>
<span data-aaya="15">A kiedy są im recytowane nasze znaki jako jasne dowody, to ci, którzy się nie spodziewają spotkania z Nami, mówią: "Przynieś nam Koran inny niż ten!" Albo: "Zmień go!" Powiedz: "Nie do mnie należy, bym go zmieniał z własnej woli. Ja tylko postępuję za tym, co mi zostało objawione. Zaprawdę, obawiam się - jeśli się zbuntuję przeciwko memu Panu - kary Dnia Wielkiego!"</span>
<span data-aaya="16">Powiedz: "Jeśliby zechciał Bóg, to ja bym go wam nie wyrecytował i On nie dałby wam go poznać. A ja przecież przebywałem wśród was przez całe życie, zanim on został objawiony. Czyż wy nie rozumiecie?"</span>
<span data-aaya="17">A kto jest bardziej niesprawiedliwy od tego, kto wymyśla kłamstwo przeciw Bogu albo kto za kłamstwo uważa Jego znaki? Zaprawdę, grzesznicy nie są szczęśliwi!</span>
<span data-aaya="18">Oni czczą, poza Bogiem, to, co im nie szkodzi i nie przynosi korzyści. Oni mówią: "To nasi orędownicy u Boga." Powiedz: "Czyż wy potraficie powiadomić Boga o czymś, czego On nie zna w niebiosach i czego On nie zna na ziemi? Niech Jemu będzie chwała, On jest wyniosły ponad to, co Jemu dodają jako współtowarzyszy!"</span>
<span data-aaya="19">Ludzie byli tylko jednym narodem, ale się podzielili. I jeśliby nie słowo, które przyszło wcześniej od twojego Pana, to zostałoby rozstrzygnięte między nimi to, w czym oni się różnią.</span>
<span data-aaya="20">Oni mówią: "Gdyby jemu został zesłany jakiś znak od jego Pana!" Powiedz: "To, co skryte, należy tylko do Boga! Poczekajcie więc! I ja z wami jestem między czekającymi!"</span>
<span data-aaya="21">A kiedy daliśmy ludziom zakosztować miłosierdzia - kiedy dotknęło ich nieszczęście - to oni okazali swoją chytrość przeciwko Naszym znakom. Powiedz: "Bóg jest szybszy w chytrości. Zaprawdę, Nasi posłańcy zapisują to, co wy podstępnie knujecie!"</span>
<span data-aaya="22">On jest Tym, który wam pozwala podróżować na lądzie i na morzu. A kiedy znajdujecie się na statkach, które unoszą się dzięki pomyślnemu wiatrowi, ludzie są na nich uradowani; kiedy dosięga je gwałtowny wicher i ze wszystkich stron zalewają je fale, oni sądzą, że są całkowicie przez nie otoczeni, wzywają Boga, wyznając Mu szczerze swoją wiarę: "Jeśli Ty nas wyratujesz, to my z pewnością będziemy wdzięczni!"</span>
<span data-aaya="23">A kiedy On ich wyratuje, oto oni znowu szerzą zepsucie, na ziemi, bez żadnego prawa. "O ludzie! Wasza nieprawość spadnie tylko na was. To jest tylko krótkie używanie życia na tym świecie, bo do Nas powrócicie, a wtedy My wam obwieścimy to, co czyniliście."</span>
<span data-aaya="24">Życie tego świata jest podobne do wody, którą spuściliśmy z nieba: miesza się z nią roślinność ziemi, którą żywią się ludzie i zwierzęta. A kiedy ziemia nabrała swojej ozdoby i upiększyła się, a jej mieszkańcy myślą, że nią władają, dochodzi do niej Nasz rozkaz, nocą lub dniem, i My czynimy ją polem zżętym, jak gdyby wczoraj nie była kwitnąca. W ten sposób My wyjaśniamy znaki ludziom, którzy się zastanawiają.</span>
<span data-aaya="25">A Bóg wzywa do siedziby pokoju i prowadzi ku drodze prostej, kogo chce.</span>
<span data-aaya="26">Tych, którzy czynili dobro, czeka piękna nagroda i jeszcze coś więcej. I nie pokryje ich twarzy pył ani poniżenie. Oni będą mieszkańcami Ogrodu, gdzie przebywać będą na wieki.</span>
<span data-aaya="27">A ci, którzy popełnili złe czyny, otrzymają jako zapłatę zło podobne. I okryje ich poniżenie; nie będą mieli żadnego obrońcy przed Bogiem! Ich twarze zostaną pokryte jakby mrocznymi płatami nocy. Oni będą mieszkańcami ognia, gdzie pozostaną na wieki.</span>
<span data-aaya="28">A w Dniu, kiedy zbierzemy ich wszystkich, powiemy wtedy do tych, którzy wymyślali współtowarzyszy: "Na wasze miejsce, wy i wasi współtowarzysze" I My ich rozdzielimy, a ich współtowarzysze powiedzą: "Wy przecież nas nie czciliście!</span>
<span data-aaya="29">A Bóg wystarczy jako świadek między nami i wami, iż nie dbaliśmy o waszą cześć!"</span>
<span data-aaya="30">Tam doświadczy każda dusza, co ona pierwej uczyniła. Oni zostaną odprawieni do Boga, ich Pana prawdziwego, a odsunie się od nich to, co oni wymyślali.</span>
<span data-aaya="31">Powiedz: "Kto daje wam zaopatrzenie z nieba i z ziemi? Kto włada słuchem i spojrzeniem? Kto wyprowadza żywe z martwego? I kto wyprowadza martwe z żywego? I kto zarządza wszelką sprawą?" Oni powiedzą: "Bóg. Powiedz im więc: "Czyż nie będziecie bogobojni?!"</span>
<span data-aaya="32">Oto Bóg, Pan wasz prawdziwy! A cóż jest poza prawdą - jeśli nie błąd? Jakże wy jesteście odwróceni!</span>
<span data-aaya="33">Tak ziściło się słowo twojego Pana na tych, którzy szerzyli zepsucie; bo oto oni nie wierzą!</span>
<span data-aaya="34">Powiedz: "Czy wśród waszych współtowarzyszy jest taki, który stwarza po raz pierwszy, a potem powtarza stworzenie?" Powiedz: "Bóg stwarza po raz pierwszy, a potem powtarza stworzenie! Jakże wy więc dajecie się wplątać w kłamstwo?"</span>
<span data-aaya="35">Powiedz: "Czy wśród waszych współtowarzyszy jest taki, który prowadzi prosto ku prawdzie?" Powiedz: "To Bóg prowadzi drogą prostą ku prawdzie. Czyż więc ten, kto prowadzi drogą prostą ku prawdzie, nie zasługuje bardziej na to, by postępować za nim, niż ten, który nie prowadzi drogą prostą, ale sam jest prowadzony? Cóż więc z wami? Jak sądzicie?"</span>
<span data-aaya="36">Lecz większość z nich postępuje tylko za domniemaniem! Jednak, zaprawdę, domniemanie nie pomoże nic wobec prawdy. Zaprawdę, Bóg dobrze wie, co wy czynicie!</span>
<span data-aaya="37">Ten Koran nie mógł być wymyślony poza Bogiem! On jest potwierdzeniem prawdziwości tego, co było przed nim, i wyjaśnieniem Księgi - co do której nie ma żadnej wątpliwości - pochodzącej od Pana światów.</span>
<span data-aaya="38">Oni, być może, powiedzą: "Wymyślił go!" Powiedz: "Przynieście więc surę podobną do niego i wzywajcie, kogo możecie, poza Bogiem, jeśli jesteście prawdomówni!"</span>
<span data-aaya="39">Tak! Za kłamstwo uznali to, czego nie objęli swoją wiedzą i czego wyjaśnienie jeszcze do nich nie doszło. Podobnie kłam zadawali ci, którzy byli przed nimi. Popatrzże, jaki był ostateczny koniec ludzi niesprawiedliwych!</span>
<span data-aaya="40">Wśród nich są tacy, którzy w niego wierzą, i są tacy, którzy w niego nie wierzą. A Pan twój zna najlepiej tych, którzy szerzą zepsucie.</span>
<span data-aaya="41">A jeśli oni będą cię uważać za kłamcę, to powiedz: "Do mnie należy moje działanie, a do was należy wasze działanie. Wy nie jesteście odpowiedzialni za to, co ja czynię, ani ja nie jestem odpowiedzialny za to, co wy czynicie."</span>
<span data-aaya="42">Wśród nich są tacy, którzy się tobie przysłuchują. Ale czy ty zmusisz do słuchania głuchych, przecież oni i tak nie rozumieją?</span>
<span data-aaya="43">I wśród nich są tacy, którzy spoglądają na ciebie. Ale czy ty możesz poprowadzić ślepych, jeśli oni nie widzą?</span>
<span data-aaya="44">Zaprawdę, Bóg nie czyni ludziom niesprawiedliwości, lecz ludzie sobie samym wyrządzają niesprawiedliwość!</span>
<span data-aaya="45">W Dniu, kiedy On ich zbierze, wyda im się, że nie, przebywali dłużej, jak tylko jedną godzinę dnia, i poznają siebie nawzajem. A stracą ci, którzy za kłamstwo uznali spotkanie z Bogiem i nie byli prowadzeni drogą prostą.</span>
<span data-aaya="46">My albo pokażemy ci część z tego, co im obiecujemy, albo wezwiemy cię do Siebie. Do Nas oni powrócą! A Bóg potem będzie świadkiem tego, co oni czynią.</span>
<span data-aaya="47">Każdy naród ma swojego posłańca. A kiedy przyjdzie ich posłaniec, wszystko będzie między nimi rozstrzygnięte według słuszności i oni nie doznają niesprawiedliwości.</span>
<span data-aaya="48">Oni mówią: "Kiedy się spełni ta obietnica, jeśli jesteście prawdomówni?"</span>
<span data-aaya="49">Powiedz: "Ja nie władam dla samego siebie ani szkodą, ani korzyścią, poza tym, co Bóg zechce." Każdy naród ma swój kres. Kiedy nadejdzie ten kres, to oni nie będą w stanie go opóźnić ani o godzinę ani też nie zdołają go przyspieszyć.</span>
<span data-aaya="50">Powiedz: "Jak wam się wydaje? Jeśli przyjdzie do was Jego kara, w nocy albo podczas dnia, to jaką jej część chcieliby przyśpieszyć grzesznicy?</span>
<span data-aaya="51">Czy teraz uwierzycie w nią, kiedy ona na was spadła? Teraz?! Choć przedtem staraliście się ją przyśpieszyć!"</span>
<span data-aaya="52">Wtedy będzie powiedziane tym, którzy byli niesprawiedliwi: "Zakosztujcie kary wieczności! Czyż nie otrzymaliście zapłaty za to tylko, co sami zarobiliście?"</span>
<span data-aaya="53">Oni będą ciebie pytać: "Czy to jest prawda?" Powiedz: "Tak! Na mojego Pana! Zaiste, to jest prawda! I nie będziecie w stanie tego udaremnić."</span>
<span data-aaya="54">A jeśliby każda dusza, która była niesprawiedliwa, posiadała to, co jest na ziemi, to starałaby się tym okupić. Oni będą w głębi żałować, kiedy zobaczą karę. Lecz zostało już rozstrzygnięte między nimi według słuszności i oni nie doznają niesprawiedliwości.</span>
<span data-aaya="55">O tak! Obietnica Pana jest prawdą, lecz większość z nich nie wie!</span>
<span data-aaya="56">On daje życie i sprowadza śmierć, i do Niego zostaniecie sprowadzeni.</span>
<span data-aaya="57">O ludzie! Przyszło do was napomnienie od waszego Pana; i uleczenie tego, co jest w piersiach, i droga prosta, i miłosierdzie dla wierzących.</span>
<span data-aaya="58">Powiedz: "Łaską Boga i Jego miłosierdziem niech się oni radują! To jest lepsze od tego, co zbierają!"</span>
<span data-aaya="59">Powiedz: "Czy widzieliście, co wam Bóg zesłał jako zaopatrzenie i jak wy uczyniliście z tego zakazane i dozwolone?" Powiedz: "Czy Bóg wam zezwolił na to, czy też wymyślacie kłamstwo przeciw Bogu?"</span>
<span data-aaya="60">A co będą sądzić ci, którzy wymyślają kłamstwo przeciw Bogu - w Dniu Zmartwychwstania? Zaprawdę, Bóg jest władcą łaski dla ludzi, lecz większość z nich nie jest wdzięczna!</span>
<span data-aaya="61">I w jakiejkolwiek byłbyś sytuacji, i cokolwiek recytowałbyś z Koranu, i jakiekolwiek podejmujecie działanie - My jesteśmy przy was świadkami, kiedy się w tym zagłębiacie. I nie ujdzie uwagi twego Pana nawet ciężar jednego pyłku - ani na ziemi, ani w niebiosach; ani też coś jeszcze mniejszego od tego, ani też większego - żeby to nie było w Księdze jasnej.</span>
<span data-aaya="62">Czyż nie tak? Zaprawdę, przyjaciele Boga nie będą się lękać ani nie będą się smucić.</span>
<span data-aaya="63">Ci, którzy uwierzyli i byli bogobojni,</span>
<span data-aaya="64">Otrzymają radosną wieść w tym życiu i w życiu ostatecznym. Nie ma zmiany w słowach Boga: to jest osiągnięcie ogromne!</span>
<span data-aaya="65">I niech cię nie smuci ich mowa! Zaprawdę, potęga należy w całości do Boga! On jest Słyszącym, Wszechwiedzącym!</span>
<span data-aaya="66">Czyż nie tak?! Zaprawdę, do Boga należy ten, kto jest w niebiosach, i ten, kto jest na ziemi! A za czym idą ci, którzy wzywają współtowarzyszy poza Bogiem? Oni postępują tylko za domniemaniem i tylko snują przypuszczenia.</span>
<span data-aaya="67">On jest Tym, który uczynił dla was noc, abyście podczas niej odpoczywali, i dzień, abyście jasno widzieli. ' Zaprawdę, w tym są znaki dla ludzi, którzy słuchają!</span>
<span data-aaya="68">Oni powiedzieli: "Bóg wziął sobie syna!" Niech Mu będzie chwała! On sam Sobie wystarcza! Do Niego należy to, co jest w niebiosach, i to, co jest na ziemi. A wy nie macie żadnej władzy nad tym. Czy będziecie mówić o Bogu to, czego nie wiecie?</span>
<span data-aaya="69">Powiedz: "Zaprawdę, ci, którzy wymyślają kłamstwo przeciwko Bogu, nie będą szczęśliwi!"</span>
<span data-aaya="70">Używanie jest na tym świecie! Ale potem do Nas oni powrócą! Damy im wtedy zakosztować kary strasznej za to, iż nie wierzyli.</span>
<span data-aaya="71">Opowiedz im historię Noego! Oto on powiedział do swojego ludu: "O ludu mój! Jeśli ciąży wam moja obecność i moje przypominanie znaków Boga - to ja pokładam ufność w Bogu. Wy przeto uzgodnijcie to między sobą i waszymi współtowarzyszami, a niech wasza sprawa nie będzie już dla was udręczeniem. Następnie sądźcie mnie i nie dajcie mi czekać!</span>
<span data-aaya="72">A jeśli się odwrócicie, to przecież nie żądam od was żadnej nagrody. Moja nagroda jest tylko u Boga, a ja otrzymałem rozkaz, abym był wśród całkowicie poddanych."</span>
<span data-aaya="73">Lecz oni uznali go za kłamcę. Przeto uratowaliśmy jego i tych, którzy z nim byli na statku, i uczyniliśmy ich namiestnikami; a zatopiliśmy tych, którzy za kłamstwo uznali Nasze znaki. Popatrz więc, jaki był ostateczny koniec tych, którzy byli ostrzegani!</span>
<span data-aaya="74">Następnie posłaliśmy po nim posłańców do ich ludu, którzy przynosili im dowody jasne; lecz oni nie byli gotowi uwierzyć w to, co przedtem uznali za kłamstwo. W ten sposób wyciskamy pieczęć na sercach ludzi występnych!</span>
<span data-aaya="75">Następnie posłaliśmy po nim Mojżesza i Aarona do Faraona i jego starszyzny. Lecz oni wbili się w pychę i okazali się ludem grzesznym.</span>
<span data-aaya="76">A kiedy przyszła do nich prawda, od Nas, oni powiedzieli: "Zaprawdę, to tylko czary oczywiste!"</span>
<span data-aaya="77">Powiedział Mojżesz: "To wy tak mówicie o prawdzie, kiedy ona przyszła do was? Czy to czary? Czarownicy nigdy nie są szczęśliwi."</span>
<span data-aaya="78">Oni powiedzieli: "Czy ty przyszedłeś do nas, by odwrócić nas od tego, co znaleźliśmy w naszych ojcach, i żebyście obaj zyskali wielkość na ziemi? My wam jednak wcale nie uwierzymy!"</span>
<span data-aaya="79">I powiedział Faraon: "Przyprowadźcie mi wszystkich uczonych czarowników!"</span>
<span data-aaya="80">A kiedy przyszli czarownicy, powiedział do nich Mojżesz: Rzućcie, co macie do rzucenia!"</span>
<span data-aaya="81">A kiedy oni rzucili, Mojżesz powiedział: "To, co przynieśliście, to tylko czary. Zaprawdę, Bóg je zniweczy! Zaprawdę, Bóg nie pozwoli, by pomyślnie rozwijało się dzieło tych, którzy szerzą zepsucie!</span>
<span data-aaya="82">Bóg potwierdza prawdę przez Swoje słowa, chociażby to było nienawistne dla grzeszników."</span>
<span data-aaya="83">Ale nikt nie uwierzył Mojżeszowi, oprócz potomstwa jego ludu, z obawy przed Faraonem i jego starszyzną, żeby ich nie poddał próbie. Faraon jest wielki na ziemi, a przecież jest w liczbie występnych!</span>
<span data-aaya="84">I powiedział Mojżesz: "O ludu mój! Jeśli uwierzyliście w Boga, to zaufajcie Jemu, skoro jesteście całkowicie poddani!"</span>
<span data-aaya="85">Oni powiedzieli: "Zaufaliśmy Bogu, Panu naszemu. Panie nasz! Nie czyń nas pokuszeniem dla niesprawiedliwych.</span>
<span data-aaya="86">I wybaw nas, przez Twoje miłosierdzie, od ludu niewiernych!"</span>
<span data-aaya="87">I objawiliśmy Mojżeszowi i jego bratu: "Przygotujcie dla waszego ludu domy w Egipcie; i uczyńcie wasze domy świątynią! i odprawiajcie modlitwę! i ogłoś radosną wieść wierzącym!"</span>
<span data-aaya="88">I powiedział Mojżesz: "Panie nasz! Ty dałeś Faraonowi i jego starszyźnie ozdoby i bogactwa w życiu tego świata - Panie nasz! - aby sprowadzali z drogi Twojej na manowce. Panie nasz! Zniszcz ich bogactwa i uczyń zatwardziałymi ich serca! Niechaj oni nie uwierzą, dopóki nie ujrzą kary bolesnej!"</span>
<span data-aaya="89">Powiedział: "Wasza prośba została wysłuchana. Idźcie obydwaj prosto i nie postępujcie drogą tych, którzy nie wiedzą!"</span>
<span data-aaya="90">I przeprowadziliśmy synów Izraela przez morze, a ścigał ich Faraon i jego wojska z zawziętością i wrogością. Aż kiedy był bliski zatonięcia, powiedział: "Uwierzyłem, że nie ma boga, jak tylko Ten, w którego uwierzyli synowie Izraela! I jestem wśród tych, którzy się całkowicie poddali."</span>
<span data-aaya="91">Tak, teraz! A przedtem się zbuntowałeś i byłeś w liczbie tych, którzy szerzą zepsucie.</span>
<span data-aaya="92">Lecz dzisiaj ciebie uratujemy - twoje ciało, abyś był znakiem dla tych, którzy przyjdą po tobie. Zaprawdę, wielu spośród ludzi zaniedbuje Nasze znaki!</span>
<span data-aaya="93">I My osiedliliśmy synów Izraela w siedlisku pewnym, i zaopatrzyliśmy ich w dobre rzeczy. Oni nie sprzeczali się, dopóki nie przyszła do nich wiedza. Zaprawdę, twój Pan rozsądzi między nimi w Dniu Zmartwychwstania, w czym oni się różnili!</span>
<span data-aaya="94">A jeśli powątpiewasz w to, co tobie zesłaliśmy, to zapytaj tych, którzy czytają Księgę, która była przed tobą. Przyszła do ciebie prawda od twojego Pana, nie bądź więc w liczbie tych, którzy powątpiewają!</span>
<span data-aaya="95">I nie bądź w liczbie tych, którzy za kłamstwo uznali znaki Boga, bo inaczej będziesz wśród stratnych.</span>
<span data-aaya="96">Zaprawdę, ci, na których się sprawdziło słowo twojego Pana, nie uwierzą</span>
<span data-aaya="97">- nawet jeśliby przyszły do nich wszystkie znaki - dopóki nie zobaczą kary bolesnej.</span>
<span data-aaya="98">Gdyby znalazło się choć jedno miasto, które by uwierzyło i któremu pomogłaby jego wiara, oprócz ludu Jonasza! Kiedy oni uwierzyli, odsunęliśmy od nich karę hańby w życiu na tym świecie i pozwoliliśmy im używać do pewnego czasu.</span>
<span data-aaya="99">A gdyby zechciał twój Pan, to uwierzyliby wszyscy, którzy są na ziemi. Czy ty potrafisz zmusić ludzi do tego, żeby stali się wierzącymi?</span>
<span data-aaya="100">I nie zdarzy się żadnej duszy uwierzyć, jak tylko za zezwoleniem Boga. On ześle gniew na tych, którzy nie są rozumni.</span>
<span data-aaya="101">Powiedz: "Popatrzcie na to, co jest w niebiosach, i na to, co jest na ziemi!" Ale ludziom, którzy nie wierzą, nie pomogą ani znaki, ani napomnienia.</span>
<span data-aaya="102">Czegoż oni oczekują, jeśli nie dni podobnych do tych, które już przeżyli ludzie przed nimi? Powiedz: "Oczekujcie więc! Ja jestem z wami wśród oczekujących!"</span>
<span data-aaya="103">Następnie My uratujemy Naszych posłańców i tych, którzy uwierzyli. Tak więc obowiązkiem Naszym jest, byśmy ratowali ludzi wierzących.</span>
<span data-aaya="104">Powiedz: "O ludzie! Jeśli wy pozostajecie w zwątpieniu co do mojej religii - to ja nie będę oddawał czci tym, których wy czcicie poza Bogiem; ja czczę Boga, który was wezwie, i otrzymałem rozkaz, aby być wśród wierzących."</span>
<span data-aaya="105">I: "Skieruj twarz ku tej religii, jako człowiek prawdziwie pobożny, i nie będzie w liczbie tych, którzy dodają Bogu współtowarzyszy!</span>
<span data-aaya="106">I nie wzywaj, poza Bogiem, tego, co ci nie pomoże ani nie zaszkodzi. A jeśli to uczynisz, to znajdziesz się wówczas wśród niesprawiedliwych."</span>
<span data-aaya="107">Jeśli Bóg dotknie cię nieszczęściem, to nikt nie zdoła go odsunąć, jak tylko On. A jeśli On chce dla ciebie dobra, to nikt nie odwróci Jego łaski. On obdarza nią, kogo chce ze swoich sług. On jest Przebaczający, Litościwy!</span>
<span data-aaya="108">Powiedz: "O ludzie! Przyszła do was prawda od waszego Pana. Kto idzie drogą prostą, ten idzie drogą prostą dla siebie samego. A ktokolwiek błądzi, błądzi na szkodę sobie samemu. A ja nie jestem dla was opiekunem."</span>
<span data-aaya="109">Postępuj więc za tym, co ci zostało objawione! Bądź cierpliwy! On jest najlepszym z sędziów!</span>
</section>
<section data-sura="11">
<span data-name>سُوۡرَةُ هُوۡدٍ</span>
<span data-aaya="1">Alif. Lam. Ra. Oto Księga, której znaki są utwierdzone, następnie jasno przedstawione - od Mądrego, w pełni świadomego:</span>
<span data-aaya="2">"Nie czcijcie nikogo innego, jak tylko Boga! Ja jestem dla was, od Niego, ostrzegającym i zwiastunem radosnej nowiny.</span>
<span data-aaya="3">Proście o przebaczenie waszego Pana i nawracajcie się do Niego! On wam da piękne używanie życia do oznaczonego kresu i da Swoją łaskę każdemu, posiadającemu zasługę. A jeśli się odwrócicie, to obawiam się dla was kary Dnia Wielkiego.</span>
<span data-aaya="4">Do Boga powrócicie. On jest nad każdą rzeczą wszechwładny!"</span>
<span data-aaya="5">Czyż oni nie zamykają się w sobie, aby się ukryć przed Panem? Czyż On nie wie, kiedy oni się okrywają swoimi szatami; co trzymają w tajemnicy, a co ujawniają? Zaprawdę, On wie dobrze, co kryje się w piersiach!</span>
<span data-aaya="6">I nie ma ani jednego zwierzęcia na ziemi, którego zaopatrzenie nie przypadałoby Bogu. On zna jego miejsce przebywania i jego miejsce odpoczynku. Wszystko jest w Księdze jasnej:</span>
<span data-aaya="7">On jest Tym, który stworzył niebiosa i ziemię w ciągu sześciu dni - a Jego tron był na wodzie - aby wypróbować, który z was jest lepszy w działaniu. A jeśli powiesz: "Zaprawdę; zostaniecie wskrzeszeni, po śmierci" to oni z pewnością powiedzą: "To są tylko czary oczywiste!"</span>
<span data-aaya="8">Jeśli My opóźnimy im karę do pewnego obliczonego czasu, to oni z pewnością powiedzą: "Cóż to ją powstrzymuje?" Czyż nie tak?! W dniu, kiedy ona przyjdzie do nich, nie będzie można jej od nich odwrócić; i obejmie ich to, z czego oni się wyśmiewali.</span>
<span data-aaya="9">Jeśli My dajemy człowiekowi zakosztować Naszego miłosierdzia, a potem mu je zabieramy, to on jest zrozpaczony i niewdzięczny.</span>
<span data-aaya="10">A jeśli damy mu zakosztować dobrodziejstwa po utrapieniu, jakie go dotknęło, to on z pewnością powie: "Odeszły ode mnie przykrości!" Zaprawdę, on wtedy jest uradowany, dumny!</span>
<span data-aaya="11">Inaczej ci, którzy są cierpliwi i pełnią dobre dzieła; oni otrzymają przebaczenie i nagrodę wielką!</span>
<span data-aaya="12">Być może, pomijasz część tego, co zostało ci objawione, i ściska się twoja pierś z obawy, że powiedzą: "Dlaczego nie został mu zesłany skarb albo dlaczego nie przyszedł z nim anioł?!" Ty jesteś tylko ostrzegającym, a Bóg jest opiekunem czuwającym nad każdą rzeczą.</span>
<span data-aaya="13">Albo też powiedzą: "On to wymyślił." Powiedz: "Przynieście dziesięć sur zmyślonych, podobnych do niego; i wzywajcie, kogo możecie, poza Bogiem, jeśli mówicie prawdę!"</span>
<span data-aaya="14">Jeśli oni wam nie odpowiedzą, to wiedzcie, że to wszystko zostało objawione tylko z wiedzą Boga i że nie ma boga, jak tylko On! Czyż więc nie poddacie się całkowicie?</span>
<span data-aaya="15">Ten, kto chce życia tego świata i jego ozdoby... My im zapłacimy w pełni tutaj, ale i tam nie doznają oni szkody.</span>
<span data-aaya="16">To są tacy, dla których w życiu ostatecznym nie będzie nic innego, jak tylko ogień. I daremne będzie to, czego na nim dokonali, i bezużyteczne, co uczynili.</span>
<span data-aaya="17">Ten, kto polega na jasnym dowodzie, pochodzącym od jego Pana i recytowanym przez Jego świadka, mając przed sobą Księgę Mojżesza jako przewodnika i miłosierdzie - tacy jak on wierzą w niego. A kto spośród zwolenników różnych partii nie wierzy w niego, to ogień będzie jego miejscem spotkania. Nie powątpiewaj więc w to objawienie, ponieważ ono jest prawdą od twego Pana. Lecz, zaprawdę, większość ludzi nie wierzy!</span>
<span data-aaya="18">A czy jest ktoś bardziej niesprawiedliwy aniżeli ten, kto wymyśla kłamstwo przeciw Bogu? Tacy będą przedstawieni swojemu Panu i świadkowie powiedzą: "Oto są ci, którzy skłamali swemu Panu!" Czyż przekleństwo Boga nie spadnie na niesprawiedliwych,</span>
<span data-aaya="19">Na tych, którzy odwracają od drogi Boga, poszukując na niej krzywizny, i którzy nie wierzą w życie ostateczne?</span>
<span data-aaya="20">Ci nie są w mocy zmienić czegokolwiek na ziemi i nie ma dla nich opiekunów, poza Bogiem. Im kara zostanie podwojona. Oni nie mogli słyszeć i nie mogli też jasno widzieć.</span>
<span data-aaya="21">Oto ci, którzy zgubili samych siebie. I to, co wymyślili, odsunęło się od nich.</span>
<span data-aaya="22">Nie ma żadnej wątpliwości, że w życiu ostatecznym oni będą najbardziej stratni!</span>
<span data-aaya="23">Zaprawdę, ci, którzy uwierzyli i którzy czynili dobre dzieła, i którzy są pokorni przed swoim Panem - będą mieszkańcami Ogrodu; oni tam będą przebywać na wieki.</span>
<span data-aaya="24">Te dwie grupy są jak: ślepy i głuchy oraz widzący i słyszący. Czyż oni mogą być do siebie podobni? Czy wy się nie opamiętacie?</span>
<span data-aaya="25">My wysłaliśmy Noego do jego ludu: "Zaprawdę, ja jestem dla was jawnie ostrzegającym!</span>
<span data-aaya="26">Nie czcijcie nikogo innego, jak tylko Boga! Zaprawdę, obawiam się dla was kary Dnia pełnego bólu!"</span>
<span data-aaya="27">I powiedzieli dostojnicy jego ludu, którzy nie uwierzyli: "Widzimy, że jesteś tylko człowiekiem, podobnie jak my. Widzimy, że postępują za tobą tylko najnędzniejsi spośród nas, pospiesznie, bez zastanowienia. I nie widzimy u was żadnej wyższości nad nami. Przeciwnie, uważamy, że jesteście kłamcami."</span>
<span data-aaya="28">On powiedział: "O ludu mój! Czy pomyśleliście? Jeśli się opieram na jasnym dowodzie pochodzącym od Pana i jeśli On dał mi miłosierdzie pochodzące od Niego - na które byliście ślepi - to czyż możemy wam je narzucać, skoro macie do niego wstręt?</span>
<span data-aaya="29">O ludu mój! Ja nie proszę was za to o żadne bogactwo: moja nagroda jest tylko u Boga. I nie będę odpychał tych, którzy uwierzyli: przecież oni spotkają swego Pana. Lecz widzę, iż jesteście ' ludem nieświadomym.</span>
<span data-aaya="30">0 ludu mój! Kto mnie ochroni przed Bogiem, jeśli ja was odepchnę? Czyż wy się nie opamiętacie?</span>
<span data-aaya="31">Wszak ja nie mówię wam: Ja mam skarby Boga - przecież nie znam tego, co skryte. I nie mówię wam: Ja jestem aniołem. I nie mówię tym, którymi gardzą wasze oczy: Bóg nie da im żadnego dobra. - Bóg wie najlepiej, co kryje się w ich duszach! - Byłbym wówczas wśród niesprawiedliwych."</span>
<span data-aaya="32">Oni powiedzieli: "O Noe! Ty z nami się spierasz i pomnożyłeś z nami spory. Przyprowadź nam to, co obiecujesz, jeśli jesteś z liczby prawdomównych!"</span>
<span data-aaya="33">On powiedział: "Przyprowadzi wam go Bóg - jeśli On zechce - i nie będziecie mogli nic uczynić.</span>
<span data-aaya="34">Moja rada nie przyniesie wam pożytku - gdybym chciał udzielić wam rady - jeśli Bóg zechce wprowadzić was w błąd. On jest waszym Panem i do Niego będziecie sprowadzeni."</span>
<span data-aaya="35">Albo może oni powiedzą: "On to wymyślił!" Powiedz: "Jeśli ja to wymyśliłem, to na mnie spadnie moje przewinienie. Lecz ja jestem nie winien tego grzechu, który wy popełniacie."</span>
<span data-aaya="36">I zostało objawione Noemu: "Uwierzą z twojego ludu tylko ci, którzy już wierzą. Więc nie rozpaczaj z powodu tego, co oni czynili!</span>
<span data-aaya="37">Zbuduj statek przed Naszymi oczami i według Naszego objawienia; i nie przemawiaj do Mnie za tymi, którzy są niesprawiedliwi! Oni zostaną potopieni!"</span>
<span data-aaya="38">I on zbudował statek. A za każdym razem, kiedy przechodzili obok niego dostojnicy jego ludu, wyśmiewali się z niego. On powiedział: "Jeśli wyśmiewacie się z nas, to bądźcie pewni, że my będziemy się z was wyśmiewać, tak jak wy się z nas wyśmiewacie.</span>
<span data-aaya="39">Niebawem się dowiecie, kogo spotka kara poniżająca i na kogo spadnie kara nieustająca!"</span>
<span data-aaya="40">A kiedy nadszedł Nasz rozkaz i kipiał piec, powiedzieliśmy: "Wnieś na statek ze wszystkiego po dwoje i twoją rodzinę - z wyjątkiem tego, przeciwko któremu już wcześniej padło słowo - i tych, którzy uwierzyli." Lecz uwierzyli z nim tylko nieliczni.</span>
<span data-aaya="41">I on powiedział: "Wsiadajcie na statek! Niech on płynie W Imię Boga i niech przybija do portu! Zaprawdę, mój Pan jest przebaczający, litościwy!"</span>
<span data-aaya="42">I płynął z nimi wśród fal jak góry. I Noe wezwał swojego syna, który pozostawał na miejscu odosobnionym: "O synu mój! Wsiadaj z nami i nie bądź z niewiernymi!"</span>
<span data-aaya="43">On powiedział: "Ja schronię się na jakąś górę, która wybawi mnie od wody." Powiedział: "Nie ma dzisiaj wybawiciela od rozkazu Boga, oprócz tego, komu On okazał miłosierdzie!" I powstała między nimi fala, i znalazł się wśród zatopionych.</span>
<span data-aaya="44">I dał się słyszeć głos: "O ziemio! Pochłoń twoją wodę! O niebo! Powstrzymaj się!" I woda opadła, i rozkaz został spełniony, a on osiadł na Al-Dżudi. I powiedziano: "Niech przepadnie lud niesprawiedliwych!"</span>
<span data-aaya="45">I Noe zawołał do swego Pana, mówiąc: "Panie mój! Oto mój syn jest z mojej rodziny. Zaprawdę, Twoja obietnica jest prawdą, a Ty jesteś najsprawiedliwszy z sędziów!"</span>
<span data-aaya="46">Powiedział: "O Noe! On nie należy do twojej rodziny; to jest czyn nieprawy. Nie proś mnie o to, czego nie znasz. Oto Ja ciebie napominam, abyś nie był człowiekiem nieświadomym."</span>
<span data-aaya="47">On powiedział: "Panie mój! Uchowaj mnie od tego, abym Ciebie miał prosić o to, czego nie znam. Jeśli Ty mi nie przebaczysz i jeśli nie okażesz mi miłosierdzia, to będę wśród tych, którzy ponoszą stratę."</span>
<span data-aaya="48">I zostało powiedziane: "O Noe! Zejdź z pozdrowieniem od Nas, a błogosławieństwa niech będą nad tobą i nad narodami, które narodzą się z tych, którzy są z tobą. I powstaną inne narody, którym damy używanie doczesne, a następnie dotknie ich od Nas kara bolesna."</span>
<span data-aaya="49">Oto opowieść o tym, co skryte. Objawiamy ją tobie. Nie znałeś jej ani ty, ani twój lud przedtem. Więc bądź cierpliwy! Zaprawdę, ostateczny rezultat jest dla bogobojnych!</span>
<span data-aaya="50">I wysłaliśmy do ludu Ad ich brata Huda. On powiedział: "O ludu mój! czcijcie Boga! Nie ma dla was boga oprócz Niego! Wy tylko zmyślacie kłamstwa.</span>
<span data-aaya="51">O ludu mój! Ja nie proszę was za to o żadną nagrodę. Moja nagroda jest u Tego, który mnie stworzył. Czyż nie jesteście rozumni?</span>
<span data-aaya="52">O ludu mój! Proście o przebaczenie waszego Pana, potem nawracajcie się do Niego. On ześle na was z nieba deszcz obfity i doda wam siły do waszej siły. Nie odwracajcie się więc jako grzesznicy!"</span>
<span data-aaya="53">Oni powiedzieli: O Hudzie! Ty nie przyszedłeś do nas z jasnym dowodem: My nie pozostawimy naszych bogów na twoje słowo, my tobie nie wierzymy:</span>
<span data-aaya="54">My mówimy tylko, iż jeden z naszych bogów dotknął ciebie złem." On powiedział: "Oto biorę Boga za świadka, i wy też zaświadczcie, iż ja nie jestem winien tego, co wy Jemu dodajecie jako współtowarzyszy,</span>
<span data-aaya="55">Poza Nim. Knujcie chytrość przeciwko mnie, wszyscy razem, i potem nie każcie mi czekać!</span>
<span data-aaya="56">Oto zaufałem Bogu, Panu mojemu i Panu waszemu. Nie ma żadnego zwierzęcia, którego On nie trzymałby za kosmyk. Zaprawdę, Pan mój jest na drodze prostej!</span>
<span data-aaya="57">A jeśli się odwrócicie - a przecież ja wam obwieściłem to, z czym zostałem posłany - mój Pan zastąpi was innym narodem, a wy nie zaszkodzicie Mu w niczym. Zaprawdę, mój Pan czuwa pilnie nad każdą rzeczą!"</span>
<span data-aaya="58">I kiedy przyszedł Nasz rozkaz, uratowaliśmy Huda i tych, którzy uwierzyli razem z nim - przez miłosierdzie pochodzące od Nas; i uratowaliśmy ich od surowej kary.</span>
<span data-aaya="59">I oto Adyci odrzucili znaki swojego Pana, i zbuntowali się przeciwko Jego posłańcom, i poszli za rozkazem każdego upartego tyrana.</span>
<span data-aaya="60">I towarzyszyło im przekleństwo na tym świecie i w Dniu Zmartwychwstania. O tak! Zaprawdę, Adyci nie uwierzyli w swego Pana! O tak! Niech przepadną Adyci, lud Huda!</span>
<span data-aaya="61">I wysłaliśmy do ludu Samud ich brata Saliha. On powiedział: "O ludu mój! Czcijcie Boga! Nie ma dla was żadnego innego boga oprócz Niego! On was utworzył z ziemi i On was na niej osiedlił. Proście Go o przebaczenie i nawracajcie się do Niego! Zaprawdę, mój Pan jest bliski, wysłuchujący!"</span>
<span data-aaya="62">Oni powiedzieli: "O Salihu! Byłeś przecież wśród nas tym, w którym pokładaliśmy przedtem nadzieję. Czy chcesz nam zabronić, abyśmy czcili to, co czcili nasi ojcowie? Zaprawdę, jesteśmy w poważnym zwątpieniu wobec tego, do czego ty nas wzywasz!"</span>
<span data-aaya="63">On powiedział: "O ludu mój! Czy wy pomyśleliście? Jeśli się opieram na jasnym dowodzie, pochodzącym od mego Pana, i jeśli przyszło do mnie miłosierdzie od Niego, to kto mi pomoże przed Bogiem, jeśli ja się zbuntuję przeciwko Niemu? Wy tylko powiększacie moją stratę.</span>
<span data-aaya="64">O ludu mój! Oto ta wielbłądzica Boga jest dla was znakiem! Pozwólcie jej więc paść się na ziemi Boga! Nie czyńcie jej nic złego, bo inaczej pochwyci was kara bliska."</span>
<span data-aaya="65">Oni jednak podcięli jej pęciny. Wtedy on powiedział: "Używajcie sobie w swoich domostwach przez trzy dni - to jest obietnica nie kłamliwa."</span>
<span data-aaya="66">I kiedy przyszedł Nasz rozkaz, uratowaliśmy Saliha oraz tych, którzy uwierzyli razem z nim - przez miłosierdzie pochodzące od Nas - od hańby tego dnia. Zaprawdę, twój Pan jest Mocny, Potężny!</span>
<span data-aaya="67">I dosięgną tych, którzy byli niesprawiedliwi, przeraźliwy krzyk; rankiem zaś leżeli twarzami do ziemi w swoich domostwach,</span>
<span data-aaya="68">Jak gdyby tam nie mieszkali. O tak! Zaprawdę, lud Samud nie uwierzył w swego Pana O tak! Niech przepadną Samudyci!</span>
<span data-aaya="69">Nasi posłańcy przyszli do Abrahama z radosną wieścią. Powiedzieli: "Pokój!" On powiedział: "Pokój!" - i nie omieszkał przynieść upieczonego cielaka.</span>
<span data-aaya="70">A kiedy zobaczył, że ich ręce nie sięgają po niego, odniósł się do nich z nieufnością i poczuł strach przed nimi. Oni powiedzieli: "Nie bój się! Oto zostaliśmy posłani do ludu Lota."</span>
<span data-aaya="71">Żona jego stała i roześmiała się. My ucieszyliśmy ją wieścią o Izaaku, a po Izaaku - o Jakubie.</span>
<span data-aaya="72">Ona powiedziała: "O biada mi! Czyż ja urodzę, przecież jestem starą kobietą, a ten mój mąż jest starcem! Zaprawdę, to jest rzecz zadziwiająca!"</span>
<span data-aaya="73">Oni powiedzieli: "Czy ty się dziwisz rozkazowi Boga? Miłosierdzie Boga i Jego błogosławieństwa niech będą nad wami</span>
<span data-aaya="74">A kiedy strach opuścił Abrahama i kiedy dotarła do niego radosna wieść, zaczął prowadzić spór z Nami w sprawie ludu Lota.</span>
<span data-aaya="75">- Zaprawdę, Abraham był łagodny, pokorny, nawracający się w skrusze! -</span>
<span data-aaya="76">"O Abrahamie! Odwróć się od tego! Oto przyszedł rozkaz od twego Pana! Zaprawdę, przyjdzie do nich kara, której nie będzie można odwrócić!"</span>
<span data-aaya="77">A kiedy przybyli nasi posłańcy do Lota, on zmartwił się z ich powodu, bo ramię jego było bezsilne dla nich. I powiedział on: "To jest dzień nieszczęsny!"</span>
<span data-aaya="78">I przyszedł do niego jego lud, pośpiesznie kierując się ku niemu, ale przedtem popełniali złe czyny. "I on powiedział: O ludu mój! Oto moje córki - one są czyściejsze dla was! Przeto bójcie się Boga! Nie zawstydzajcie mnie w moich gościach! Czyż nie ma wśród was człowieka prawego?!"</span>
<span data-aaya="79">Oni powiedzieli: "Ty wiesz przecież; że my nie mamy prawa do twoich córek; i wiesz z pewnością, czego my chcemy."</span>
<span data-aaya="80">On powiedział: "Gdybym tylko miał siłę nad wami albo gdybym mógł znaleźć podporę solidnego filara!"</span>
<span data-aaya="81">Oni powiedzieli: "O Locie! My jesteśmy posłańcami twego Pana; oni nigdy do ciebie nie dojdą. Wyruszaj więc z twoją rodziną i niech nie odwraca się żaden z was; twoja żona jedna się odwróci i dosięgnie ją to, co dosięgnie tamtych! Zaprawdę, ich wyznaczonym czasem - poranek. A czy poranek nie jest blisko?"</span>
<span data-aaya="82">A kiedy przyszedł Nasz rozkaz, wywróciliśmy miasto z góry na dół; i spuściliśmy na nie deszcz kamieni z gliny palonej, warstwami,</span>
<span data-aaya="83">Oznakowanej u twojego Pana. I ono nie jest daleko od niesprawiedliwych.</span>
<span data-aaya="84">I wysłaliśmy do Madianitów ich brata Szu`ajba, który powiedział: "Czcijcie Boga! Nie ma dla was żadnego innego boga oprócz Niego! I nie umniejszajcie miary i wagi! Widzę, że żyjecie w dobrobycie, i obawiam się dla was kary Dnia wszystko obejmującego!</span>
<span data-aaya="85">O ludu mój! ' Dawajcie pełną miarę i wagę, sprawiedliwie! Nie powodujcie uszczerbku w ludzkich dobrach! Nie czyńcie niegodziwości na ziemi, by nie szerzyć zgorszenia!</span>
<span data-aaya="86">To, co pozostaje u Boga, jest lepsze dla was, jeśli jesteście wierzącymi. Ja nie jestem dla was żadnym stróżem."</span>
<span data-aaya="87">Oni powiedzieli: "O Szu`ajbie! Czy twoja modlitwa nakazuje ci, abyśmy poniechali tego, co czcili nasi ojcowie, albo abyśmy przestali czynić z naszym majątkiem to, co chcemy? Ty przecież jesteś łagodny, prawy!"</span>
<span data-aaya="88">On powiedział: "O ludu mój! Jak wam się wydaje? Jeśli opieram się na jasnym dowodzie, pochodzącym od mego Pana, i jeśli on zaopatrzył mnie od Siebie pięknym zaopatrzeniem, i jeśli nie chcę pójść za wami w tym, czego wam zakazuję, to ja chcę tylko waszego udoskonalenia, na miarę moich możliwości. Moja nadzieja na pomyślność jest tylko u Boga! Jemu zaufałem i do Niego się nawracam!</span>
<span data-aaya="89">O ludu mój! Niech rozdział ze mną nie doprowadzi was do grzechu, aby was nie dosięgło to samo, co dosięgło: lud Noego albo lud Lota, albo lud Saliha. A lud Lota nie jest daleko od was.</span>
<span data-aaya="90">Proście o przebaczenie waszego Pana! Następnie nawracajcie się do Niego! Zaprawdę, mój Pan jest litościwy, kochający!"</span>
<span data-aaya="91">Oni powiedzieli: "O Szu`ajbie! My nie pojmujemy wiele z tego, co mówisz; my widzimy, że jesteś słaby wśród nas. I gdyby nie twój ród, to byśmy ciebie ukamienowali; ty nie jesteś przecież nad nami potężny."</span>
<span data-aaya="92">On powiedział: "O ludu mój! Czy mój ród jest potężniejszy dla was od Boga, tak iż odwróciliście się do Niego plecami? Zaprawdę, mój Pan obejmuje całkowicie to, co czynicie!</span>
<span data-aaya="93">O ludu mój! Działajcie według swoich możliwości, ja też będę działał. I niebawem się dowiecie, do kogo przyjdzie kara, która go poniży, i kto był kłamcą. Wyczekujcie więc! Ja z wami jestem wyczekujący."</span>
<span data-aaya="94">I kiedy przyszedł Nasz rozkaz, uratowaliśmy Szu`ajba i tych, którzy uwierzyli razem z nim - przez miłosierdzie od Nas. Tych, którzy byli niesprawiedliwi, pochwycił przeraźliwy krzyk i rankiem leżeli w swoich domostwach twarzami ku ziemi,</span>
<span data-aaya="95">Jak gdyby oni tam nigdy nie żyli. O tak! Niech przepadną Madianici, tak jak oddaleni zostali Samudyci!</span>
<span data-aaya="96">I posłaliśmy Mojżesza z Naszymi znakami i z władzą oczywistą</span>
<span data-aaya="97">Do Faraona i jego dostojników. I poszli oni za rozkazem Faraona, chociaż rozkaz Faraona nie był słuszny.</span>
<span data-aaya="98">Pójdzie on na czele swego ludu, w Dniu Zmartwychwstania, i poprowadzi do wodopoju - do ognia! Jakże to nieszczęsny wodopój, do którego oni są prowadzeni!</span>
<span data-aaya="99">I będzie im towarzyszyć tu przekleństwo, nawet w Dniu Zmartwychwstania. Jakże nieszczęsny to podarunek zostanie im dany!</span>
<span data-aaya="100">Oto trochę wiadomości o miastach, o których ci opowiadamy: jedne z nich jeszcze stoją, a inne zostały ścięte jak żniwo.</span>
<span data-aaya="101">My nie wyrządziliśmy im niesprawiedliwości, lecz oni sami sobie wyrządzili niesprawiedliwość. I nie wybawili ich od niczego ich bogowie, których wzywali, poza Bogiem, kiedy przyszedł rozkaz od twojego Pana. Oni powiększyli tylko swoją zgubę.</span>
<span data-aaya="102">Takie jest skaranie twego Pana, kiedy On pokarał te miasta, które były niesprawiedliwe.</span>
<span data-aaya="103">Zaprawdę, Jego karanie jest bolesne, gwałtowne! Zaprawdę, w tym jest znak dla tych, którzy się obawiają kary życia ostatecznego! To jest Dzień, dla którego ludzie zostaną zebrani! To Dzień, który będzie zaświadczony!</span>
<span data-aaya="104">I My opóźnimy go tylko do oznaczonego już czasu.</span>
<span data-aaya="105">Kiedy ten Dzień nadejdzie, dusza nie będzie mówić inaczej, jak tylko za pozwoleniem Boga. I będą wtedy ludzie nieszczęśliwi i ludzie szczęśliwi.</span>
<span data-aaya="106">Ci, którzy będą nieszczęśliwi, będą w ogniu wśród wzdychań i szlochów;</span>
<span data-aaya="107">Będą tam przebywać na wieki, jak długo będą trwać niebiosa i ziemia, chyba że Bóg zechce inaczej. Zaprawdę, twój Pan czyni to, co chce!</span>
<span data-aaya="108">A ci, którzy dostąpili szczęścia, znajdą się w Ogrodzie; będą tam przebywać na wieki, jak długo trwać będą niebiosa i ziemia, chyba że Bóg zechce inaczej. - To jest podarunek niezawodny. -</span>
<span data-aaya="109">I nie miej żadnej wątpliwości względem tego, co czczą ci ludzie; oni oddają cześć tylko tak, jak oddawali cześć niegdyś ich ojcowie. Zaprawdę, My w pełni oddamy im ich udział, nie umniejszony!</span>
<span data-aaya="110">Daliśmy już Księgę Mojżeszowi i była ona przedmiotem sporu. Gdyby nie słowo pochodzące od twego Pana, które się pojawiło wcześniej, to zostałoby już między nimi rozstrzygnięte. Zaprawdę, oni są w głębokim zwątpieniu względem niej!</span>
<span data-aaya="111">Zaprawdę, twój Pan da pełną zapłatę wszystkim za ich czyny! On przecież jest doskonale świadomy tego, co czynicie!</span>
<span data-aaya="112">Postępuj drogą prostą, tak jak ci zostało nakazane; ty i ci, którzy się nawrócili z tobą, i nie przekraczajcie granicy! Przecież On doskonale widzi, co czynicie!</span>
<span data-aaya="113">I nie opierajcie się na tych, którzy są niesprawiedliwi, bo dosięgnie was ogień! I nie ma dla was, poza Bogiem; opiekunów; i wtedy nie będziecie wspomożeni.</span>
<span data-aaya="114">Odprawiaj modlitwę na obu krańcach dnia i często w godzinach nocy: Zaprawdę; czyny piękne usuwają czyny złe! To jest przypomnienie dla pamiętających!</span>
<span data-aaya="115">Bądź cierpliwy! bo, zaprawdę, Bóg nie gubi nagrody tych, którzy czynią dobro!</span>
<span data-aaya="116">Dlaczego wśród pokoleń, które były przed wami, nie było ludzi obdarzonych wytrwałością, którzy by sprzeciwiali się zepsuciu na ziemi, oprócz tych nielicznych, których uratowaliśmy? A ci, którzy czynili niesprawiedliwość, przedkładali dobrobyt, w którym żyli; i byli grzesznikami.</span>
<span data-aaya="117">I nie postąpiłby twój Pan tak, by zniszczyć te miasta niesprawiedliwie, jeśliby ich mieszkańcy czynili dobro.</span>
<span data-aaya="118">A jeśliby twój Pan chciał, to uczyniłby ludzi jednym narodem. Ale oni nie przestają się sprzeczać,</span>
<span data-aaya="119">Z wyjątkiem tych, komu twój Pan okazał miłosierdzie. Dlatego On ich stworzył. I spełniło się słowo twojego Pana: "Ja z pewnością napełnię Gehennę dżinami i ludźmi, wszystkimi razem!"</span>
<span data-aaya="120">Opowiadamy tobie te opowieści o posłańcach, aby przez to umocnić twoje serce. I w tym przyszła do ciebie prawda, pouczenie i napomnienie dla wierzących.</span>
<span data-aaya="121">I powiedz tym, którzy nie wierzą: "Czyńcie według waszych możliwości, M y też czynimy!</span>
<span data-aaya="122">Wyczekujcie, i My też wyczekujemy!"</span>
<span data-aaya="123">Do Boga należy to, co skryte w niebiosach i na ziemi; i do Niego powraca wszelka sprawa. Więc czcij Go i zaufaj Mu! Twój Pan nie jest niedbały względem tego, co czynicie!</span>
</section>
<section data-sura="12">
<span data-name>سُوۡرَةُ يُوسُفَ</span>
<span data-aaya="1">Alif. Lam. Ra. To są znaki Księgi jasnej.</span>
<span data-aaya="2">My zesłaliśmy ją w postaci Koranu arabskiego - być może, potraficie zrozumieć.</span>
<span data-aaya="3">Przez objawienie tobie tego Koranu My przekażemy ci najpiękniejsze opowiadanie, chociaż byłeś wśród niedbałych.</span>
<span data-aaya="4">Oto powiedział Józef do swego ojca: "O mój ojcze! Zobaczyłem jedenaście gwiazd i słońce, i księżyc; widziałem je, jak mi wybijały pokłony."</span>
<span data-aaya="5">On powiedział: "O mój synu! Nie opowiadaj tego widzenia twoim braciom, bo oni uknują przeciwko tobie podstęp. Zaprawdę, szatan jest dla człowieka wrogiem oczywistym!</span>
<span data-aaya="6">W ten sposób wybiera ciebie twój Pan i nauczy cię wyjaśniania wydarzeń; On dopełni Swojej dobroci względem ciebie i względem rodu Jakuba, tak jak dopełnił jej poprzednio względem twoich dwóch ojców: Abrahama i Izaaka. Zaprawdę, twój Pan jest wszechwiedzący, mądry!"</span>
<span data-aaya="7">Z pewnością w Józefie i w jego braciach były znaki dla tych, którzy pytają!</span>
<span data-aaya="8">Oto oni powiedzieli: "Zapewne, Józef i jego brat są milsi naszemu ojcu niż my, a przecież my jesteśmy gromadą. Zaprawdę, nasz ojciec jest w oczywistym błędzie!</span>
<span data-aaya="9">Zabijcie Józefa albo wyrzućcie go na obcą ziemię! Wtedy ku wam zwróci się oblicze ojca i będziecie wtedy ludźmi prawymi."</span>
<span data-aaya="10">Powiedział jeden z nich: "Nie zabijajcie Józefa, lecz wrzućcie go w głębinę studni, a odnajdzie go jakaś karawana; jeśli już chcecie to uczynić."</span>
<span data-aaya="11">Oni powiedzieli: "O nasz ojcze! Dlaczego ty nam nie dowierzasz, jeśli chodzi o Józefa? Zaprawdę, my jesteśmy jego szczerymi doradcami!</span>
<span data-aaya="12">Poślij go z nami jutro! On się ucieszy i zabawi, a my będziemy nad nim czuwać."</span>
<span data-aaya="13">On powiedział: "Zasmuci mnie to z pewnością, jeśli z nim pójdziecie. Obawiam się, że pożre go wilk, jeśli nie będziecie go pilnowali."</span>
<span data-aaya="14">Oni powiedzieli: "Jeśli pożre go wilk - a jest nas przecież gromada - to i my poniesiemy stratę."</span>
<span data-aaya="15">I kiedy poszli z nim, i zgodzili się, aby go wrzucić w głębinę studni, My objawiliśmy mu: "Ty im wyjawisz tę ich sprawkę, kiedy oni nie będą nawet przeczuwali."</span>
<span data-aaya="16">I przyszli do swego ojca wieczorem, i płakali.</span>
<span data-aaya="17">Powiedzieli: "O ojcze nasz! Urządzaliśmy sobie wyścigi i pozostawiliśmy Józefa przy naszych rzeczach, i pożarł go wilk. Ty nam nie uwierzysz, nawet jeślibyśmy mówili prawdę."</span>
<span data-aaya="18">I przynieśli jego koszulę zaplamioną fałszywą krwią. I on powiedział: "Tak, wasze dusze podsunęły wam ten czyn, lecz cierpliwość jest piękna. U Boga należy szukać pomocy w tym, co wy opisujecie."</span>
<span data-aaya="19">I przybyła karawana; wysłali swego człowieka dla zaczerpnięcia wody; on spuścił w dół swój bukłak i powiedział: "O, jaka radosna wiadomość! Oto młodzieniec!" Oni go ukryli jako towar, lecz Bóg wiedział, co oni zamierzali uczynić.</span>
<span data-aaya="20">Sprzedali go za mizerną cenę, za niewiele dirhemów, ponieważ nie interesowali się nim.</span>
<span data-aaya="21">I powiedział ten z Egiptu, który go wykupił, do swojej żony: "Przygotuj mu godne mieszkanie! Być może, będzie on dla nas pożyteczny, albo weźmiemy go za syna. " W ten sposób urządziliśmy Józefa na tej ziemi, aby go nauczyć wyjaśniania wydarzeń. Bóg zwycięsko dopełnia Swojego dzieła, lecz większość ludzi nie wie.</span>
<span data-aaya="22">A kiedy doszedł do dojrzałości, daliśmy mu mądrość i wiedzę. W ten sposób My nagradzamy czyniących dobro.</span>
<span data-aaya="23">Ta, w której domu on przebywał, próbowała go uwieść; zamknęła drzwi mówiąc: "Chodź tutaj!" On powiedział: "Niech mnie Bóg uchroni! Zaprawdę, On - mój Pan, dał mi piękne miejsce schronienia! Zaprawdę, nie bądź szczęśliwi ludzie niesprawiedliwi!"</span>
<span data-aaya="24">Ona bardzo go pragnęła; i on też by jej mocno zapragnął, gdyby nie zobaczył dowodów swego Pana. Tak się stało, abyśmy mogli odsunąć od niego zło i niegodziwość. Zaprawdę, on należy do Naszych szczerych sług!</span>
<span data-aaya="25">Oboje pobiegli szybko do drzwi; ona podarła jego koszulę z tyłu; i przy drzwiach spotkali jej pana; ona powiedziała: "Jaka jest zapłata dla tego, kto chciał zaszkodzić twojej rodzinie? Chyba tylko więzienie albo kara dotkliwa!"</span>
<span data-aaya="26">Józef powiedział: "Ona nastawała na mnie." I znalazł się pewien świadek z jej rodziny: "Jeśli jego koszula została rozerwana z przodu, to ona mówi prawdę, a on jest kłamcą.</span>
<span data-aaya="27">A jeśli jego koszula została rozerwana z tyłu, to ona skłamała, a on jest prawdomówny."</span>
<span data-aaya="28">Pan zobaczył jego koszulę rozerwaną z tyłu i powiedział: "Oto jeden z waszych kobiecych podstępów; zaprawdę, wasz podstęp jest wielki!"</span>
<span data-aaya="29">Józefie, oddal się! A ty proś o przebaczenie za swój grzech! Ty przecież jesteś tą, która zgrzeszyła!</span>
<span data-aaya="30">I mówiły kobiety w mieście: "Żona możnego kusi swego sługę, on rozpalił w niej miłość. Widzimy ją w jawnym błędzie!"</span>
<span data-aaya="31">A kiedy ona posłyszała ich złośliwość, posłała po nie; przygotowała dla nich ucztę i dała każdej z nich nóż. Powiedziała: "Wyjdź im naprzeciw!" A kiedy one go zobaczyły, wpadły w taki zachwyt, że pocięły sobie ręce, i powiedziały: "Niech Bóg uchowa! To nie jest człowiek śmiertelny! To nie kto inny, jak tylko szlachetny anioł!"</span>
<span data-aaya="32">Ona powiedziała: "Oto macie tego, z czyjego powodu ganiłyście mnie! Chciałam go uwieść, lecz on się obronił. Jeśli on nie uczyni tego, co mu nakazuję, to zostanie uwięziony i znajdzie się w liczbie nędznych."</span>
<span data-aaya="33">On powiedział: "Panie mój! Więzienie jest milsze dla mnie aniżeli to, do czego one mnie namawiają: Ale jeśli Ty nie odwrócisz mnie od ich chytrości, to ja się ku nim skłonię i znajdę się w liczbie głupców."</span>
<span data-aaya="34">I wysłuchał go Pan, i odwrócił od niego ich chytrość. Zaprawdę, On jest Słyszący, Wszechwiedzący!</span>
<span data-aaya="35">A kiedy ujrzeli znaki, wydało im się właściwe uwięzić go na pewien czas.</span>
<span data-aaya="36">I weszli z nim do więzienia dwaj młodzieńcy. Jeden z nich powiedział: "Oto widzę siebie, jak wyciskam winogrona!" I powiedział drugi: "Oto widzę siebie, jak niosę na głowie chleb, z którego jedzą ptaki! Daj nam wyjaśnienie tego. Zaprawdę, widzimy, iż jesteś z liczby czyniących dobro!"</span>
<span data-aaya="37">On powiedział: "Jeszcze nie otrzymacie jedzenia, które jest wam podawane, a ja wyjaśnię wasze widzenia, zanim one się spełnią. Oto czego nauczył mnie dla was mój Pan. Oto porzuciłem religię ludzi, którzy nie wierzą w Boga i którzy nie wierzą w życie ostateczne.</span>
<span data-aaya="38">I poszedłem za religią moich ojców, Abrahama, Izaaka i Jakuba. My nie możemy dodawać Bogu niczego za współtowarzysza. To jest łaska Boga dla nas i dla ludzi. Lecz większość ludzi jest niewdzięczna.</span>
<span data-aaya="39">O wy, towarzysze więzienia! Czy podzieleni panowie są lepsi, czy Bóg - Jeden, Wszechpotężny?</span>
<span data-aaya="40">Ci, których wy czcicie, poza Nim, to są tylko imiona, którymi wy ich nazwaliście - wy i wasi ojcowie. Bóg nie zesłał z nimi żadnej władzy. Sąd należy tylko do Boga. On rozkazał; abyście czcili tylko Jego. To jest religia prawdziwa, lecz większość ludzi nie wie.</span>
<span data-aaya="41">O wy, obaj towarzysze więzienia! Jeden z was będzie poił swojego pana winem; a drugi będzie ukrzyżowany i ptaki będą dziobały jego głowę. Rozstrzygnięta została sprawa, w której zasięgacie mojej rady."</span>
<span data-aaya="42">I powiedział on do tego, o którym myślał, że się wyratuje: "Wspomnij mnie u twego pana!" Lecz szatan kazał mu zapomnieć o tym i Józef pozostał w więzieniu przez kilka lat.</span>
<span data-aaya="43">I powiedział kr6l: "Oto widzę siedem krów tłustych, które zjada siedem krów chudych. I widzę siedem kłosów zielonych i siedem kłosów suchych. O wy, starszyzno! Wyjaśnijcie mi moje widzenie, jeśli potraficie tłumaczyć widzenia."</span>
<span data-aaya="44">Oni powiedzieli: "To jest tylko skłębienie marzeń sennych, a my nie umiemy tłumaczyć snów."</span>
<span data-aaya="45">I powiedział ten z dwóch, który się uratował: - bo sobie przypomniał po pewnym czasie - "Ja wam dam wytłumaczenie, pozwólcie mi pójść!"</span>
<span data-aaya="46">"O Józefie, mężu sprawiedliwy! Daj nam wyjaśnienie, co znaczą te krowy tłuste, które pożera siedem krów chudych; i siedem kłosów zielonych, i siedem wyschniętych! Być może, ja powrócę do ludzi. Być może, oni się dowiedzą."</span>
<span data-aaya="47">On powiedział: "Będziecie zasiewać przez siedem lat, trudząc się jak zwykle. To, co zbierzecie jako żniwo, pozostawcie w kłosach, oprócz niewielkiej ilości tego, co będziecie jedli.</span>
<span data-aaya="48">Następnie nadejdzie siedem lat trudnych, które zjedzą to, co dla nich przygotowaliście, oprócz niewielkiej ilości, którą zachowacie.</span>
<span data-aaya="49">Następnie przyjdzie jeden rok, kiedy ludziom zostanie zesłany deszcz i kiedy pójdą do tłoczni."</span>
<span data-aaya="50">Powiedział król: "Przyprowadźcie mi go!" Kiedy przyszedł do niego posłaniec, on powiedział: "Wróć do twojego pana i zapytaj go, jakie były zamysły kobiet, które sobie pocięły ręce? Zaprawdę, mój Pan zna doskonale ich podstęp!"</span>
<span data-aaya="51">Powiedział: "Jakie były wasze zamiary, kiedy starałyście się skusić Józefa?" One powiedziały: "Uchowaj Boże! My nie mamy mu nic złego do zarzucenia." Powiedziała żona możnego: "Teraz wyszła na jaw prawda. Oto starałam się go skusić, lecz on jest z liczby prawdomównych!"</span>
<span data-aaya="52">"To zostało wyjaśnione, aby wiedział pan, że ja nie oszukałem go potajemnie i że Bóg nie kieruje podstępem zdrajców.</span>
<span data-aaya="53">Ja wcale nie uniewinniam mojej duszy, dusza bowiem pobudza do złego, jeśli tylko nie zmiłuje się mój Pan. Zaprawdę, mój Pan jest przebaczający, litościwy!"</span>
<span data-aaya="54">I powiedział król: "Przyprowadźcie go do mnie! Ja zatrzymam go dla siebie." A kiedy Józef przemówił do niego, król powiedział: "Oto jesteś dzisiaj u nas poważany, godny zaufania!"</span>
<span data-aaya="55">Powiedział: "Postaw mnie nad spichlerzami tej ziemi! Ja jestem dobrym strażnikiem, umiejętnym."</span>
<span data-aaya="56">W ten sposób umocniliśmy Józefa na tej ziemi, aby mógł zamieszkać tam, gdzie chciał. My dosięgamy Naszym miłosierdziem tego, kogo chcemy, i nie gubimy nagrody należnej czyniącym dobro.</span>
<span data-aaya="57">A nagroda życia ostatecznego jest lepsza dla tych, którzy uwierzyli i byli bogobojni.</span>
<span data-aaya="58">A kiedy przybyli bracia Józefa i weszli do niego, on ich poznał, lecz oni go nie poznali.</span>
<span data-aaya="59">A kiedy zaopatrzył ich w zapasy, powiedział: "Przyprowadźcie mi waszego brata urodzonego z waszego ojca. Czyż nie widzicie, że daję pełną miarę i że jestem najlepszym z gospodarzy?</span>
<span data-aaya="60">Jeśli go nie przyprowadzicie, to nie będziecie u mnie mieć miary i więcej się do mnie nie zbliżajcie."</span>
<span data-aaya="61">Oni powiedzieli: "Będziemy się starali uzyskać to od ojca, i uczynimy to z pewnością!"</span>
<span data-aaya="62">Józef powiedział swoim sługom: "Włóżcie ich towar w ich juki podróżne; może oni to zauważą, kiedy powrócą do swojej rodziny; może oni powrócą!"</span>
<span data-aaya="63">Kiedy powrócili do swojego ojca, powiedzieli: "O ojcze nasz Odmówiono nam miary zboża. Poślij więc z nami naszego brata, zdobędziemy wtedy naszą miarę. Zaprawdę, będziemy czuwać nad nim!"</span>
<span data-aaya="64">On powiedział: "Czyż mogę wam go powierzyć, tak jak wam powierzyłem kiedyś jego brata? Lecz Bóg jest najlepszym stróżem! On jest Najmiłosierniejszy spośród tych, którzy okazują miłosierdzie!"</span>
<span data-aaya="65">A kiedy otworzyli juki podróżne, znaleźli swój towar, który im został zwrócony. Powiedzieli: "O ojcze nasz! Czego mamy jeszcze pragnąć? Nasz towar został nam zwrócony. My zaopatrzymy naszą rodzinę w żywność; będziemy strzec naszego brata; i otrzymamy o jeden więcej ładunek wielbłąda. To jest ładunek nieznaczny."</span>
<span data-aaya="66">On powiedział: "Ja nie wyślę go z wami, dopóki nie złożycie przysięgi wobec Boga, iż na pewno przywieziecie go do mnie z powrotem; chyba że zostaniecie otoczeni." A kiedy oni złożyli mu przysięgę, on powiedział: "Bóg jest poręczycielem tego, co mówimy!"</span>
<span data-aaya="67">I powiedział: "O synowie moi! Nie wchodźcie przez jedną bramę, lecz wchodźcie różnymi bramami! Ja nie mogę wam nic pomóc wobec Boga: Władza należy tylko do Boga. Ja Jemu zaufałem i niech Jemu zaufają</span>
<span data-aaya="68">A chociaż weszli tak, jak nakazał im ich ojciec, to nie posłużyło im w niczym wobec Boga. Było to bowiem tylko pragnienie w duszy Jakuba, które on wypowiedział. On przecież posiadał wiedzę, ponieważ My mu ją daliśmy. Lecz większość ludzi nie wie.</span>
<span data-aaya="69">Kiedy oni przyszli do Józefa, on wziął do siebie swego brata i powiedział: "Ja jestem twoim bratem, nie rozpaczaj z powodu tego, co oni uczynili."</span>
<span data-aaya="70">A kiedy przygotował im ich zaopatrzenie, umieścił kielich w sakwie jednego brata, a potem herold ogłosił: "O wy, wielbłądnicy! jesteście złodziejami!"</span>
<span data-aaya="71">Oni powiedzieli, kiedy podeszli do nich: "Czego szukacie?"</span>
<span data-aaya="72">Powiedzieli: "Poszukujemy kielicha króla; ten, kto go przyniesie, otrzyma ładunek wielbłąda. I ja za to gwarantuję!"</span>
<span data-aaya="73">Oni powiedzieli: "Na Boga! Wy przecież wiecie, że nie przyszliśmy tutaj, aby szerzyć zgorszenie na tej ziemi, i nie jesteśmy złodziejami."</span>
<span data-aaya="74">Powiedzieli: "A jaka będzie zapłata za to, jeśli jesteście kłamcami?"</span>
<span data-aaya="75">Oni powiedzieli: "Zapłatą będzie ten, w którego sakwie to znajdziecie - a więc on sam będzie zapłatą. Tak my płacimy niesprawiedliwym!"</span>
<span data-aaya="76">I Józef zaczął od innych sakw, zanim zabrał się do sakwy swego brata. Potem wyciągnął kielich z sakwy swego brata. Podsunęliśmy ten podstęp Józefowi, ponieważ on nie mógłby zabrać swego brata - według prawa króla - jeśliby nie zechciał tego Bóg. My wywyższamy o stopnie tego, kogo chcemy. A nad każdym posiadającym wiedzę jest wszechwiedzący.</span>
<span data-aaya="77">Oni powiedzieli: "Jeśli on ukradł, to jego brat ukradł wcześniej." Józef zachował to w tajemnicy w swojej duszy i nie ujawnił im tego. Powiedział: "Wy jesteście w gorszej sytuacji. A Bóg wie najlepiej, co wy opisujecie."</span>
<span data-aaya="78">Oni powiedzieli: "O możny panie! Zaprawdę, on ma bardzo starego ojca; weź jednego z nas na jego miejsce! My przecież widzimy, że ty jesteś z liczby czyniących dobro!"</span>
<span data-aaya="79">On powiedział: "Niech Bóg broni, żebyśmy brali kogoś innego niż tego, u którego znaleźliśmy naszą własność! Wtedy bylibyśmy niesprawiedliwymi."</span>
<span data-aaya="80">A kiedy już byli zrozpaczeni o niego, zaczęli naradzać się na osobności. Powiedział starszy z nich: "Czyż nie wiecie, że ojciec wasz wziął od was przysięgę wobec Boga? A przedtem postąpiliście niedbale w stosunku do Józefa. Ja więc nie opuszczę tej ziemi, dopóki nie pozwoli mi mój ojciec, albo niech rozstrzygnie za mnie Bóg. On jest najlepszym z sędziów.</span>
<span data-aaya="81">Wracajcie do waszego ojca i powiedzcie mu: Ĺ¤O ojcze nasz! Zaprawdę, twój syn popełnił kradzież; my zaświadczamy tylko to, co wiemy; nie jesteśmy stróżami tego, co skryte.</span>
<span data-aaya="82">Zapytaj mieszkańców miasta, w którym byliśmy, i karawany, z którą przybyliśmy. My przecież mówimy prawdę"</span>
<span data-aaya="83">On powiedział: "Wcale nie! Wasze dusze podsunęły wam jakąś myśl. Lecz cierpliwość jest piękna! Być może, Bóg przyprowadzi mi ich wszystkich! Zaprawdę, On jest Wszechwiedzący, Mądry!"</span>
<span data-aaya="84">I odwrócił się od nich, i powiedział: "O biada mi z powodu Józefa!" I zbielały jego oczy ze smutku, i był bardzo przygnębiony.</span>
<span data-aaya="85">Oni powiedzieli: "Na Boga! Przestań wspominać Józefa, inaczej bowiem całkowicie osłabniesz i doprowadzisz się do zguby!"</span>
<span data-aaya="86">On powiedział: "Ja tylko żalę się Bogu na moją udrękę i na mój smutek. Ja wiem od Boga to, czego wy nie wiecie.</span>
<span data-aaya="87">O synowie moi! Idźcie i dowiadujcie się o Józefa i jego brata! Nie powątpiewajcie w dobroć Boga! Zaprawdę w dobroć Boga powątpiewa tylko lud niewiernych!"</span>
<span data-aaya="88">A kiedy przyszli do Józefa, powiedzieli: "O możny panie! Nieszczęście dotknęło nas i naszą rodzinę i niewiele przynosimy towaru. Wymierz nam pełną miarę i bądź dla nas miłosierny. Zaprawdę, Bóg nagradza miłosiernych!"</span>
<span data-aaya="89">On powiedział: "Czy wiecie, co uczyniliście Józefowi i jego bratu w waszej nieświadomości?"</span>
<span data-aaya="90">Oni powiedzieli: "Czy ty naprawdę jesteś Józefem?" On powiedział: "Ja jestem Józefem, a to jest mój brat. Bóg okazał nam dobroć. Zaprawdę, kto jest bogobojny i cierpliwy... - to przecież Bóg nie zgubi nagrody tych, którzy czynią dobro!"</span>
<span data-aaya="91">Oni powiedzieli: "Na Boga! Bóg wyróżnił ciebie ponad nami, a my z pewnością byliśmy grzesznikami!"</span>
<span data-aaya="92">On powiedział: Niech żadna nagana nie spadnie dziś na was! Niech Bóg wam przebaczy! On jest Najmiłosierniejszy z tych, którzy czynią miłosierdzie!</span>
<span data-aaya="93">Zabierzcie tę moją koszulę i zarzućcie ją na twarz mojego ojca, a on przejrzy na oczy. I przyjdźcie do mnie z całą waszą rodziną."</span>
<span data-aaya="94">A kiedy karawana wyruszyła w drogę powrotną, powiedział ich ojciec: "Zaprawdę, ja czuję zapach Józefa! Tylko nie uważajcie mnie za mówiącego brednie."</span>
<span data-aaya="95">Oni powiedzieli: "Na Boga! Ty ciągle jesteś w dawnym błędzie!"</span>
<span data-aaya="96">A kiedy przybył zwiastun radosnej nowiny i zarzucił koszulę na jego twarz, on odzyskał wzrok i powiedział: "Czyż wam nie mówiłem, że wiem od Boga to, czego wy nie wiecie?"</span>
<span data-aaya="97">Oni powiedzieli: "O ojcze nasz! Proś o przebaczenie nam naszych grzechów! My przecież byliśmy grzesznikami."</span>
<span data-aaya="98">"Będę prosił dla was o przebaczenie mego Pana. Zaprawdę, On jest Przebaczający, Litościwy!"</span>
<span data-aaya="99">A kiedy weszli oni do Józefa, on przyjął do siebie swoich rodziców i powiedział: "Wejdźcie do Egiptu bezpieczni, jeśli Bóg tak chce!"</span>
<span data-aaya="100">A oni padli przed nim na twarz, wybijając pokłony. On powiedział: "O ojcze mój! Oto jest wyjaśnienie mego dawnego widzenia! Mój Pan uczynił je prawdą. On okazał mi dobroć: oto wyprowadził mnie z więzienia i przyprowadził was z pustyni, choć przedtem szatan zasiał niezgodę między mną i między moimi braćmi. Zaprawdę, mój Pan jest łagodny względem wszystkiego, co chce! Zaprawdę, On jest Wszechwiedzący, Mądry!</span>
<span data-aaya="101">Panie mój! Ty mi dałeś nieco władzy królewskiej i nauczyłeś mnie tłumaczenia wydarzeń. Ty jesteś stwórcą niebios i ziemi i jesteś moim opiekunem na tym świecie i w życiu ostatecznym. Daj mi umrzeć poddanym Tobie całkowicie i dołącz mnie do sprawiedliwych!"</span>
<span data-aaya="102">Oto jedno z opowiadań o tym, co skryte, które tobie objawiamy. Ty nie byłeś przy nich, kiedy oni uzgodnili swój zamysł i kiedy planowali chytrość.</span>
<span data-aaya="103">I większa część ludzi, choćbyś bardzo tego chciał, nie będzie wierząca.</span>
<span data-aaya="104">Ty nie żądasz od nich za to żadnej nagrody. To jest tylko napomnienie dla światów.</span>
<span data-aaya="105">A ileż jest znaków w niebiosach i na ziemi, obok których oni przechodzą i od których się odwracają!</span>
<span data-aaya="106">I większość z nich nie wierzy w Boga, i tylko dodają Mu współtowarzyszy.</span>
<span data-aaya="107">Czy oni są pewni, że nie ogarnie ich kara Boża albo że nie zaskoczy ich Godzina, kiedy nawet nie będą przeczuwali?</span>
<span data-aaya="108">Powiedz: "Oto jest moja droga! Ja wzywam do Boga na podstawie jasnego dowodu - ja i ci, którzy postępują za mną. Chwała niech będzie Bogu! Ja nie należę do bałwochwalców."</span>
<span data-aaya="109">My, przed tobą, posyłaliśmy tylko ludzi spośród mieszkańców miast, którym zsyłaliśmy objawienie. Czyż oni nie wędrowali po ziemi i czy nie widzieli, jaki był ostateczny koniec tych, którzy byli przed nimi? Przecież siedziba życia ostatecznego jest lepsza dla tych, którzy są bogobojni. Czy wy nie rozumiecie tego wcale?</span>
<span data-aaya="110">A kiedy posłańcy popadli w rozpacz i sądzili, że zostali uznani za kłamców, przyszła do nich Nasza pomoc. I zostali uratowani ci, których chcieliśmy uratować. Lecz Nasza srogość nie może być odwrócona od ludzi grzesznych!</span>
<span data-aaya="111">W opowiadaniach o nich jest pouczający przykład dla obdarzonych rozumem. Nie było to opowiadanie, które zostało zmyślone, lecz ono jest potwierdzeniem prawdziwości tego, co było przed nim, i wyjaśnieniem wszystkich rzeczy, i drogą prostą, i miłosierdziem dla ludzi, którzy wierzą.</span>
</section>
<section data-sura="13">
<span data-name>سُوۡرَةُ الرَّعۡدِ</span>
<span data-aaya="1">Alif. Lam. Mi. Ra. To są znaki Księgi. To, co ci zostało zesłane od twego Pana, jest prawdą, lecz większość ludzi nie wierzy.</span>
<span data-aaya="2">Bóg jest Tym, który wzniósł niebiosa bez dających się ujrzeć filarów; następnie umocnił się na tronie. On podporządkował słońce i księżyc, tak iż wszystko płynie do oznaczonego kresu. On zarządza każdą sprawą, On przedstawia jasno znaki. Być może, wy będziecie pewni, że spotkacie się z waszym Panem!</span>
<span data-aaya="3">On jest Tym, który rozpostarł ziemię i umieścił na niej solidnie stojące i rzeki; a ze wszystkich owoców umieścił na niej pary, po dwoje. On okrywa nocą dzień. Zaprawdę, w tym są znaki dla ludzi, którzy się zastanawiają!</span>
<span data-aaya="4">I są na ziemi działki sąsiadujące ze sobą, ogrody winnej latorośli i pola zasiane, i palmy rosnące w kępach lub osobno. Są one skrapiane tą samą wodą, lecz My dajemy wyższość jednym nad innymi, jeśli chodzi o owoce do jedzenia. Zaprawdę, w tym są znaki dla ludzi, którzy są rozumni!</span>
<span data-aaya="5">Jeśli potrafisz się dziwić, to zadziwiające jest ich powiedzenie: "Czy kiedy staniemy się prochem, to czy pojawimy się na pewno w nowym stworzeniu?" Tamci - to tacy, którzy nie uwierzyli w swojego Pana; tamci - to tacy, którzy będą mieli łańcuchy na szyjach: oni będą mieszkańcami ognia, w którym będą przebywać na wieki.</span>
<span data-aaya="6">Oni domagają się od ciebie, abyś przyśpieszył zło przed dobrem; a przecież już przed nimi miały miejsce kary przykładne. Zaprawdę, twój Pan jest władcą przebaczenia dla ludzi, mimo ich niesprawiedliwości! Zaprawdę, twój Pan jest straszny w karaniu!</span>
<span data-aaya="7">I mówią ci, którzy nie uwierzyli: "Gdyby jemu został zesłany jakiś znak od jego Pana!" Ty jesteś tylko ostrzegającym, a każdy lud ma swojego przewodnika.</span>
<span data-aaya="8">Bóg wie, co nosi każda żeńska istota i o ile kurczą się łona, i o ile się powiększają. Każda rzecz posiada u Niego pewną miarę.</span>
<span data-aaya="9">On zna to, co jest ukryte, i to, co jest jawne. On jest Wielki, Wyniosły!</span>
<span data-aaya="10">Równi są wobec Niego: ten spośród was, kto trzyma słowa w tajemnicy, i ten, kto je głosi jawnie; ten, kto kryje się nocą, i ten, kto chodzi swobodnie w dzień.</span>
<span data-aaya="11">Człowiek ma idących bezpośrednio i przed sobą, i za sobą, którzy go ochraniają na rozkaz Boga. Zaprawdę, Bóg nie zmienia tego, co jest w ludziach, dopóki oni sami nie zmienią tego, co jest w nich! A kiedy Bóg chce jakiegoś zła dla ludzi, to nie ma możliwości odwrócenia tego i nie ma dla nich opiekuna poza Nim.</span>
<span data-aaya="12">On jest Tym, który ukazuje wam błyskawicę dla strachu i nadziei On powoduje, iż powstają ciężkie chmury.</span>
<span data-aaya="13">I grzmot głosi Jego chwałę, i aniołowie - z obawy przed Nim. On posyła pioruny i razi nimi, kogo chce, podczas gdy oni dyskutują o Bogu. A On jest straszny w swojej mocy.</span>
<span data-aaya="14">Do Niego należy wezwanie prawdziwe. A ci, których ludzie wzywają poza Nim, nie dadzą im żadnej odpowiedzi. Podobnie czyni ten, który wyciąga swoje ręce ku wodzie, aby ona doszła do jego ust; lecz ona nie dochodzi do nich. Modlitwa niewiernych jest na błędnej drodze.</span>
<span data-aaya="15">Bogu wybijają pokłony ci, którzy są w niebiosach i na ziemi, posłusznie lub wbrew woli; i nawet ich cienie, rano i wieczorem.</span>
<span data-aaya="16">Powiedz: "Kto jest Panem niebios i ziemi?" Powiedz: "To jest Bóg!" Powiedz: "Czy wy sobie weźmiecie, poza Nim, opiekunów, którzy nawet dla siebie samych nie władają ani korzyścią, ani szkodą?" Powiedz: "Czy są jednakowi - niewidomy i widzący jasno? Albo czy ciemności i światło są jednakowe? Albo czy oni przypisali Bogu współtowarzyszy, którzy by stwarzali, jak On stworzył, tak aby ich stworzenie było podobne do Jego stworzenia?" Powiedz: "Bóg jest Stwórcą wszelkiej rzeczy! On jest Jeden, Wszechpotężny!"</span>
<span data-aaya="17">On spuścił z nieba wodę i popłynęły doliny potokami podług ich wielkości; i poniósł potok wzdymającą się pianę. Podobna piana powstaje z tego, co ludzie wypalają w ogniu przy wyrobie ozdób albo wyposażenia. W ten sposób Bóg przedstawia w przypowieści prawdę i fałsz. A co się tyczy tej piany, to ona uchodzi jako szumowina; a to, co jest pożyteczne dla ludzi, pozostaje na ziemi. W ten sposób Bóg przytacza przypowieści.</span>
<span data-aaya="18">Ci, którzy odpowiedzieli swemu Panu, będą mieli piękną nagrodę, a ci, którzy Jemu nie odpowiedzieli, - to choćby posiadali to wszystko, co jest na ziemi, i jeszcze raz tyle i chcieli się wykupić - oto ci otrzymają zły rachunek! Ich miejscem schronienia będzie Gehenna. A jakże to nieszczęsne miejsce odpoczynku!</span>
<span data-aaya="19">Czy ten, który wie, że to, co tobie zostało zesłane, jest prawdą, podobny jest do niewidomego? Lecz zastanawiają się tylko obdarzeni rozumem.</span>
<span data-aaya="20">Ci, którzy wiernie wypełniają przymierze Boga i nie naruszają układu;</span>
<span data-aaya="21">Ci, którzy łączą to, co Bóg nakazał łączyć; ci, którzy się boją swego Pana i obawiają się złego rachunku;</span>
<span data-aaya="22">Ci, którzy są cierpliwi, poszukując oblicza swego Pana; ci, którzy odprawiają modlitwę; ci, którzy rozdają z tego, czym ich obdarzyliśmy jako zaopatrzeniem - potajemnie i jawnie; ci, którzy odsuwają zło przez dobro - tych wszystkich czekają jako ostateczna siedziba:</span>
<span data-aaya="23">Ogrody Edenu, do których wejdą oni oraz ci spośród ich ojców, którzy byli sprawiedliwi, jak też ich żony i ich potomstwo. A aniołowie będą wchodzili do nich przez wszystkie bramy:</span>
<span data-aaya="24">"Pokój wam! za to, iż byliście sprawiedliwi!" A jakże wspaniała ta ostateczna siedziba!</span>
<span data-aaya="25">A tych, którzy naruszają przymierze Boga po zawarciu paktu wierności; i tych, którzy rozcinają węzły, jakie nakazał utrzymać Bóg; i tych, którzy szerzą zgorszenie na ziemi - spotka przekleństwo i czeka ich nieszczęsna siedziba!</span>
<span data-aaya="26">Bóg rozdziela hojnie zaopatrzenie i wymierza, komu chce. Oni używają życia tego świata, ale życie tego świata w porównaniu z życiem ostatecznym - to tylko czasowe używanie.</span>
<span data-aaya="27">Mówią ci, którzy nie wierzą: "Gdyby jemu został zesłany jakiś znak od jego Pana!" Powiedz: "Zaprawdę, Bóg sprowadza z drogi, kogo chce, i prowadzi drogą prostą do Siebie tego, kto się nawrócił."</span>
<span data-aaya="28">Ci, którzy uwierzyli i których serca się uspokajają przez wspominanie Boga - o tak! przez wspominanie Boga uspokajają się ich serca! -</span>
<span data-aaya="29">I ci, którzy uwierzyli i czynili dobre dzieła - tych wszystkich czeka szczęśliwość i piękne miejsce powrotu!</span>
<span data-aaya="30">Tak posłaliśmy ciebie do narodu, który poprzedziły już inne narody, abyś im głosił to, co objawiliśmy tobie; lecz oni nie wierzą w Miłosiernego. Powiedz: "On jest moim Panem! Nie ma Boga, jak tylko On! Jemu zaufałem i do Niego ja powrócę!"</span>
<span data-aaya="31">Jeśliby nawet istniał taki Koran, przez który poruszyłyby się góry albo popękałaby ziemia, albo przemówiliby umarli... Ależ nie! Do Boga należy wszelka władza! Czyż ci, którzy uwierzyli; nie wiedzą, że jeśliby zechciał Bóg, to poprowadziłby drogą prostą wszystkich ludzi razem?! I nieszczęście zawsze dosięgnie niewiernych za to, co oni uczynili; albo też osiądzie w pobliżu ich domostwa, dopóki nie nadejdzie obietnica Boga. Zaprawdę, Bóg nie łamie Swojej obietnicy!</span>
<span data-aaya="32">Wyśmiewano już posłańców, którzy byli przed tobą; lecz Ja dałem pewną zwłokę tym, którzy nie uwierzyli. Potem pochwyciłem ich. A jakaż była Moja kara?!</span>
<span data-aaya="33">Czyż Ten, który czuwa nad każdą duszą, nad tym, co ona zyskała?... A przecież oni przypisują Bogu współtowarzyszy. Powiedz: "Nazwijcie ich! Czy potraficie obwieścić Jemu coś, czego On nie znałby na ziemi? Czy jest to tylko sposób mówienia?" Ależ nie! Upiększony został podstęp tym, którzy nie uwierzyli; oni zostali odsunięci od drogi. A kogo Bóg sprowadzi z drogi, ten nie będzie miał żadnego przewodnika.</span>
<span data-aaya="34">Spotka ich kara w życiu na tym świecie; a z pewnością kara życia ostatecznego jest bardziej bolesna! I nie będą oni mieli przed Bogiem opiekuna!</span>
<span data-aaya="35">Podobieństwo Ogrodu, który został obiecany bogobojnym: będą tam w dole płynąć strumyki; zawsze będzie dostarczał owoców, podobnie jak i cienia. Oto ostateczna nagroda tych, którzy byli bogobojni! A ostateczna nagroda dla niewiernych - ogień!</span>
<span data-aaya="36">Ci, którym daliśmy Księgę, cieszą się z danego tobie objawienia. Lecz są takie grupy, które je częściowo odrzucają. Powiedz: "Mnie tylko rozkazano, abym czcił Boga i abym Mu nie dodawał współtowarzyszy. Do Niego zwracam się z modlitwą i do Niego ja powrócę."</span>
<span data-aaya="37">W ten sposób zesłaliśmy go jako rozstrzygnięcie w języku arabskim. Jeśli pójdziesz za namiętnościami, choć przedtem otrzymałeś wiedzę, to nie będziesz miał przed Bogiem ani opiekuna, ani obrońcy.</span>
<span data-aaya="38">Posyłaliśmy już posłańców przed tobą i daliśmy im żony i potomstwo. I nie było dane żadnemu posłańcowi, aby przychodził ze znakiem bez zezwolenia Boga. Każdy kres ma swoją Księgę.</span>
<span data-aaya="39">Bóg ściera to, co chce, i utwierdza. U Niego znajduje się Matka Księgi.</span>
<span data-aaya="40">Albo My pokażemy tobie część tego, co im obiecujemy, albo też ciebie wezwiemy. Do ciebie należy tylko obwieszczenie, a do Nas należy rachunek.</span>
<span data-aaya="41">Czyż oni nie widzą, że My przychodzimy na ziemię, zmniejszając ją po jej krańcach? Bóg sądzi. I nikt nie może powstrzymać Jego sądu. On jest szybki w rachunku!</span>
<span data-aaya="42">Knuli już podstępy ci, którzy byli przed nimi, lecz do Boga należy wszelka chytrość. On wie, co zyskała sobie każda dusza, i niebawem niewierni się dowiedzą, do kogo należy ostateczna siedziba!</span>
<span data-aaya="43">Ci, którzy nie uwierzyli, mówią: "Ty nie jesteś posłańcem!" Powiedz: "Bóg wystarczy jako świadek między mną a wami, a także każdy, kto posiada wiedzę Księgi!"</span>
</section>
<section data-sura="14">
<span data-name>سُوۡرَةُ اِبۡرَاهِيۡمَ</span>
<span data-aaya="1">Alif. Lam. Ra. Oto Księga; posłaliśmy ją tobie, abyś wyprowadził ludzi z ciemności ku światłu - za pozwoleniem ich Pana - ku drodze Potężnego, Godnego Chwały</span>
<span data-aaya="2">Boga, do którego należy to, co jest w niebiosach, i to, co jest na ziemi. Biada tym, którzy nie uwierzyli, z powodu kary strasznej;</span>
<span data-aaya="3">Tym, którzy przedkładają życie tego świata ponad życie ostateczne, którzy oddalają się od drogi Boga i pragną drogi krętej. Oni są w zabłądzeniu dalekim.</span>
<span data-aaya="4">My wysyłaliśmy posłańców przemawiających tylko językiem swojego ludu, aby mogli jasno tłumaczyć. Bóg sprowadza z drogi, kogo chce, i prowadzi drogą prostą, kogo chce. On jest Potężny, Mądry!</span>
<span data-aaya="5">Posłaliśmy już Mojżesza z Naszymi znakami: "Wyprowadź lud twój z ciemności ku światłu Przypomnij im dni Boga!" Zaprawdę, w tym są znaki dla każdego cierpliwego i wdzięcznego!</span>
<span data-aaya="6">I oto powiedział Mojżesz do swego ludu: "Wspominajcie dobroć Boga względem was! Oto On was wyratował od ludzi Faraona! Oni nakładali na was najgorszą karę: zabijali waszych synów, a pozostawiali przy życiu kobiety. W tym jest wielkie doświadczenie dla was od waszego Pana."</span>
<span data-aaya="7">Oto ogłosił wasz Pan: "Jeśli będziecie wdzięczni, to Ja obdarzę was więcej; a jeśli nie będziecie wdzięczni, to, zaprawdę, Moja kara będzie straszna!"</span>
<span data-aaya="8">I powiedział Mojżesz: "Jeśli nie będziecie wdzięczni - wy i ci, którzy są na ziemi -... zaprawdę, Bóg jest bogaty i godny chwały!"</span>
<span data-aaya="9">Czy nie doszło do was opowiadanie o tych, którzy byli przed wami - o ludzie Noego, o ludach Ad i Samud, jak i o tych, którzy przyszli po nich, a o których wie tylko Bóg? Przyszli do nich posłańcy z jasnymi dowodami, lecz oni włożyli ręce do swoich ust i powiedzieli: "My nie wierzymy w to, z czym zostaliście posłani. I, zaprawdę, jesteśmy w głębokim zwątpieniu względem tego, do czego nas wzywacie."</span>
<span data-aaya="10">Powiedzieli ich posłańcy: "Czy można wątpić o Bogu, stwórcy niebios i ziemi? On was wzywa,. aby wam przebaczyć grzechy i aby wam udzielić zwłoki aż do oznaczonego terminu." Oni powiedzieli: "Jesteście tylko ludźmi, tak jak my. Chcecie nas oddalić od tego, co czcili nasi ojcowie. Dajcie nam więc jakiś jasny dowód władzy!"</span>
<span data-aaya="11">Powiedzieli im ich posłańcy: "Jesteśmy tylko ludźmi, tak jak wy, lecz Bóg obdarowuje dobrodziejstwami tego, kogo chce spośród Swoich sług; i nie możemy przychodzić do was z dowodem władzy inaczej, jak tylko za zezwoleniem Boga. Niech więc zaufają Bogu ludzie wierzący!</span>
<span data-aaya="12">A dlaczego nie mielibyśmy zaufać Bogu, skoro On nas poprowadził po naszych drogach? My będziemy, z pewnością, bardzo cierpliwie znosić to wszystko, czym nas obrażacie. _Niech więc zaufają Bogu ci, którzy są pełni ufności!"</span>
<span data-aaya="13">Ci którzy nie uwierzyli, powiedzieli do swoich posłańców: "My na pewno wypędzimy was z naszej ziemi albo powrócicie do naszej społeczności religijnej." I objawił im ich Pan: "My z pewnością wytracimy niesprawiedliwych</span>
<span data-aaya="14">I osiedlimy was na ziemi po nich. To jest dla tych, którzy się obawiają Mojej obecności, którzy się obawiają Mojej groźby."</span>
<span data-aaya="15">Oni prosili o rozstrzygnięcie, lecz zawiedziony zostanie wszelki uporczywy tyran.</span>
<span data-aaya="16">Za nim jest Gehenna, gdzie będzie on pojony wodą cuchnącą.</span>
<span data-aaya="17">Będzie ją połykał, lecz tylko z trudem będzie mógł ją przełknąć. Śmierć będzie do niego przychodzić z każdego miejsca, lecz on nie będzie mógł umrzeć; a z tyłu za nim - sroga kara</span>
<span data-aaya="18">Czyny tych, którzy nie uwierzyli w swojego Pana, podobne są do popiołu, nad którym wzmógł się wiatr w burzliwy dzień. Oni nie będą mieli władzy nad niczym, co zyskali. To jest zabłądzenie dalekie!</span>
<span data-aaya="19">Czy nie widzisz, że Bóg stworzył niebiosa i ziemię w całej prawdzie? Jeśli zechce, to was usunie i sprowadzi nowe stworzenie.</span>
<span data-aaya="20">To dla Boga nie jest wcale trudne.</span>
<span data-aaya="21">I pojawią się wszyscy przed Bogiem. I powiedzą słabi tym, którzy byli dumni: "My postępowaliśmy za wami. Czy wybawicie nas od jakiejkolwiek kary Boga?" Oni powiedzą: "Gdyby Bóg poprowadził nas drogą prostą, to i my poprowadzilibyśmy was drogą prostą. Nam jest wszystko jedno, czy będziemy się skarżyć, czy będziemy cierpliwi; my nie mamy wcale miejsca schronienia."</span>
<span data-aaya="22">Powiedział szatan, kiedy sprawa została rozstrzygnięta: "Zaprawdę, Bóg dał wam obietnicę, obietnicę prawdy! I ja wam dałem obietnicę, lecz ja was oszukałem; ja nie miałem nad wami żadnej władzy. Ja tylko wzywałem was, a wyście mi odpowiedzieli. Nie gańcie mnie więc, lecz gańcie siebie samych! Ani ja wam nie pomogę, ani wy mi nie pomożecie. Wyrzekam się tego, czego wy niegdyś uczyniliście mnie współuczestnikiem." Zaprawdę, niesprawiedliwych czeka kara bolesna!</span>
<span data-aaya="23">I ci, którzy uwierzyli i pełnili dobre dzieła, będą wprowadzeni do Ogrodów, gdzie w dole płyną strumyki. Oni tam będą przebywać na wieki - za zezwoleniem ich Pana. Tam ich pozdrowieniem będzie: "Pokój!"</span>
<span data-aaya="24">Czy nie widziałeś, jak Bóg przytacza jako przypowieść dobre słowo? - ono jest jak dobre drzewo, którego korzeń jest mocno utwierdzony, a jego gałęzie w niebiosach.</span>
<span data-aaya="25">Ono przynosi swoje owoce każdego czasu, za pozwoleniem swego Pana. Bóg przytacza przypowieści ludziom - być może, oni się opamiętają!</span>
<span data-aaya="26">A złe słowo jest podobne do złego drzewa: wyrwane z powierzchni ziemi, nie ma solidnego utwierdzenia.</span>
<span data-aaya="27">Bóg umacnia tych, którzy uwierzyli, słowem mocno utwierdzonym, w życiu na tym świecie i w życiu ostatecznym; i sprowadza Bóg z drogi niesprawiedliwych. Bóg czyni to, co chce.</span>
<span data-aaya="28">Czy nie widziałeś tych, którzy zamienili dobroć Boga na niewiarę i umieścili swój lud w domostwie zguby</span>
<span data-aaya="29">- w Gehennie, w której oni się będą palić. A jakże to nieszczęsne miejsce pobytu!</span>
<span data-aaya="30">Oni ustanowili równych Bogu, aby sprowadzać z Jego drogi. 'Powiedz: "Używajcie póki czas, bo, zaprawdę, wasze wędrowanie zmierza ku ogniu!"</span>
<span data-aaya="31">Powiedz Moim sługom, którzy uwierzyli, niech oni odprawiają modlitwę i niech rozdają skrycie i jawnie z tego, w co ich zaopatrzyliśmy, zanim nadejdzie dzień, kiedy nie będzie ani handlu, ani przyjaźni.</span>
<span data-aaya="32">Bóg jest Tym, który stworzył niebiosa i ziemię i spuścił z nieba wodę; i wyprowadził dzięki niej owoce jako zaopatrzenie dla was. On podporządkował wam okręty, aby pływały po morzu na Jego rozkaz. On podporządkował wam rzeki.</span>
<span data-aaya="33">On podporządkował wam słońce i księżyc, trudzące się nieustannie; a także noc i dzień.</span>
<span data-aaya="34">On dał wam wszystko, o co prosiliście. Jeślibyście chcieli zliczyć dobrodziejstwa Boga, to zliczyć ich nie zdołacie. Zaprawdę, człowiek jest bardzo niesprawiedliwy i niewdzięczny!</span>
<span data-aaya="35">Oto powiedział Abraham: "Panie mój! Uczyń to miasto bezpiecznym i uchowaj mnie i moich synów od tego, abyśmy mieli czcić bałwany!</span>
<span data-aaya="36">Panie mój! Przecież oni sprowadzili z drogi wielu ludzi. Kto więc pójdzie za mną, ten należy do mnie; a ten, kto mi się sprzeciwia... Ty, zaprawdę, jesteś przebaczający, litościwy!</span>
<span data-aaya="37">Panie nasz! Oto osiedliłem część mojego potomstwa w dolinie nieurodzajnej, obok Twego świętego Domu. Panie nasz! Niech oni odprawiają modlitwę, a Ty uczyń, aby serca ludzi skłoniły się ku nim, i daj im owoców jako zaopatrzenie! Być może, oni będą wdzięczni!</span>
<span data-aaya="38">Panie nasz! Zaprawdę, Ty wiesz, co my ukrywamy i co czynimy jawnie. I nic nie jest ukryte przed Bogiem ani na ziemi, ani w niebie.</span>
<span data-aaya="39">Chwała niech będzie Bogu, który mi dał, mimo mojej starości, Isma`ila i Izaaka. Zaprawdę, mój Pan dobrze słyszy modlitwę!</span>
<span data-aaya="40">Panie mój! Uczyń, abym odprawiał modlitwę, i tak samo względem mego potomstwa! Panie nasz! Przyjmij moją modlitwę!</span>
<span data-aaya="41">Panie nasz! Przebacz mi i moim rodzicom, i wszystkim wierzącym w Dniu, kiedy nastąpi rachunek!"</span>
<span data-aaya="42">I nie uważaj, iż Bóg nie dba o to, co czynią niesprawiedliwi! On tylko daje im zwłokę do Dnia,. kiedy ich spojrzenia osłupieją;</span>
<span data-aaya="43">Oni się będą śpieszyć przerażeni, z głowami podniesionymi, nie patrząc na siebie wcale, a ich serca będą jak powietrze.</span>
<span data-aaya="44">Ostrzegaj ludzi przed Dniem, kiedy przyjdzie do nich kara! Wtedy ci, którzy czynili niesprawiedliwość, będą mówili: "Panie nasz! daj nam krótką zwłokę; my odpowiemy na Twoje wezwanie i pójdziemy za posłańcami." "Czyż nie przysięgaliście przedtem, że nigdy nie znikniecie?</span>
<span data-aaya="45">Zamieszkaliście domostwa tych, którzy byli niesprawiedliwi dla siebie samych; i stało się dla was jasne, jak postąpiliśmy z nimi; i przytoczyliśmy wam przypowieści. "</span>
<span data-aaya="46">Oni uciekali się do swojej chytrości, lecz u Boga jest wszystka ich chytrość, choćby nawet ich chytrość była zdolna przesunąć góry.</span>
<span data-aaya="47">I nie uważaj, iż Bóg nie dotrzymuje obietnicy, którą dał Swoim posłańcom. Zaprawdę, Bóg jest potężny, włada zemstą</span>
<span data-aaya="48">W Dniu, kiedy ziemia zostanie zamieniona na inną ziemię, i tak samo niebiosa, i kiedy oni stawią się przed Bogiem, Jedynym, Wszechpotężnym!</span>
<span data-aaya="49">Zobaczysz tego Dnia grzeszników zakutych w kajdany;</span>
<span data-aaya="50">Ich szaty będą ze smoły, a ich twarze będzie pokrywał ogień;</span>
<span data-aaya="51">Tak by mógł zapłacić Bóg każdej duszy za to, co ona sobie zdobyła. Zaprawdę, Bóg jest szybki w rachunku!</span>
<span data-aaya="52">To jest obwieszczenie dla ludzi, aby byli przez nie ostrzeżeni i aby wiedzieli, iż On jest Bogiem Jedynym; i aby się opamiętali ludzie obdarzeni rozumem!</span>
</section>
<section data-sura="15">
<span data-name>سُوۡرَةُ الۡحِجۡرِ</span>
<span data-aaya="1">Alif. Lam. Ra. To są znaki Księgi i Koranu jasnego!</span>
<span data-aaya="2">Być może, ci, którzy nie uwierzyli, chcieliby być muzułmanami?!</span>
<span data-aaya="3">Pozostaw ich niech oni jedzą i cieszą się używaniem i niech zwodzi ich nadzieja! Oni niebawem się dowiedzą!</span>
<span data-aaya="4">I nie zniszczyliśmy żadnego miasta, którego los nie byłby przesądzony wiadomym pismem.</span>
<span data-aaya="5">Żaden naród nie wyprzedzi swego terminu ani też go nie opóźni.</span>
<span data-aaya="6">Oni powiedzieli: "O ty, któremu zostało dane napomnienie! zaprawdę, jesteś opętany!</span>
<span data-aaya="7">Dlaczego nie przyjdziesz do nas z aniołami, jeśli jesteś z liczby prawdomównych?"</span>
<span data-aaya="8">My nie posyłamy aniołów inaczej, jak tylko z prawdą, i niewierni wówczas nie otrzymają zwłoki.</span>
<span data-aaya="9">Zaprawdę, My posłaliśmy napomnienie i My jesteśmy jego stróżami!</span>
<span data-aaya="10">I wysłaliśmy już posłańców przed tobą pomiędzy społeczności dawnych ludów.</span>
<span data-aaya="11">Ale każdy posłaniec, który do nich przyszedł, był wyśmiewany.</span>
<span data-aaya="12">W ten sposób My sprawiamy, iż to przenika w serca grzeszników.</span>
<span data-aaya="13">Oni nie wierzą w niego, a już przeminęła tradycja przodków.</span>
<span data-aaya="14">Jeślibyśmy nawet otwarli im bramę nieba i oni by tam wstępowali,</span>
<span data-aaya="15">To i tak powiedzieliby: "Nasze spojrzenia zostały zamroczone albo też jesteśmy ludźmi zaczarowanymi."</span>
<span data-aaya="16">Umieściliśmy na niebie konstelacje i ozdobiliśmy je dla patrzących.</span>
<span data-aaya="17">Ochroniliśmy je też przed szatanem przeklętym.</span>
<span data-aaya="18">A jeśli kto podsłuchuje ukradkiem, to postępuje za nim płomień jaśniejący.</span>
<span data-aaya="19">A ziemię rozpostarliśmy i rzuciliśmy na nią solidnie stojące; i sprawiliśmy, iż wyrosła na niej wszelka rzecz wyważona.</span>
<span data-aaya="20">I przygotowaliśmy na niej wszelkie środki do życia, dla was i dla tych, których wy nie zaopatrujecie.</span>
<span data-aaya="21">I nie ma żadnej rzeczy, której nie posiadalibyśmy pełne skarby; My zsyłamy ją tylko według wiadomej miary.</span>
<span data-aaya="22">My posyłamy wiatry użyźniające, My spuszczamy z nieba wodę i dajemy ją wam do picia, lecz nie wy jesteście jej strażnikami.</span>
<span data-aaya="23">Zaprawdę, My dajemy życie i My sprowadzamy śmierć; My jesteśmy dziedzicami wszystkiego!</span>
<span data-aaya="24">My znamy dobrze tych spośród was, którzy się wysuwają naprzód, i znamy także tych, którzy pozostają w tyle.</span>
<span data-aaya="25">Zaprawdę, twój Pan ich zbierze! Zaprawdę, On jest mądry, wszechwiedzący!</span>
<span data-aaya="26">My stworzyliśmy człowieka z suchej gliny, z ukształtowanego mułu.</span>
<span data-aaya="27">A dżiny stworzyliśmy wcześniej z ognia palącego.</span>
<span data-aaya="28">I oto powiedział twój Pan do aniołów: "Ja stwarzam człowieka z suchej gliny, z uformowanego mułu.</span>
<span data-aaya="29">A kiedy go ukształtuję harmonijnie i tchnę w niego z Mojego ducha, to padnijcie przed nim, wybijając pokłony!"</span>
<span data-aaya="30">I pokłonili się aniołowie wszyscy razem,</span>
<span data-aaya="31">Z wyjątkiem Iblisa; on odmówił przyłączenia się do tych, którzy wybijają pokłony.</span>
<span data-aaya="32">Powiedział Pan: "O Iblisie! Cóż z tobą, iż nie jesteś z tymi, którzy wybijają pokłony?"</span>
<span data-aaya="33">On powiedział: "Ja nie będę wybijał pokłonów przed człowiekiem, którego stworzyłeś z suchej gliny, z uformowanego mułu."</span>
<span data-aaya="34">Powiedział: "Wychodź więc stąd! Jesteś przeklęty!</span>
<span data-aaya="35">I, zaprawdę, przekleństwo nad tobą aż do Dnia Sądu!"</span>
<span data-aaya="36">On powiedział: "Panie mój! Udziel mi zwłoki do Dnia, kiedy ludzie będą wskrzeszeni!"</span>
<span data-aaya="37">Powiedział: "Bądź więc wśród tych, którym dano oczekiwać</span>
<span data-aaya="38">Aż do Dnia czasu oznaczonego."</span>
<span data-aaya="39">On powiedział: "Panie mój! za to, iż sprowadziłeś mnie z drogi, ja będę im upiększał to, co jest na ziemi, i z pewnością wszystkich sprowadzę z drogi,</span>
<span data-aaya="40">Z wyjątkiem tych spośród Twoich sług, którzy są szczerze oddani."</span>
<span data-aaya="41">Powiedział Pan: "To jest dla Mnie droga prosta!</span>
<span data-aaya="42">Oto Moi słudzy! Ty nie masz nad nimi żadnej władzy, oprócz tych spośród błądzących, którzy pójdą za tobą!"</span>
<span data-aaya="43">Zaprawdę, Gehenna to miejsce spotkania ich wszystkich!</span>
<span data-aaya="44">Posiada ona siedem bram; do każdej bramy jest przydzielona jakaś ich część.</span>
<span data-aaya="45">Zaprawdę; bogobojni znajdą się wśród ogrodów i źródeł:</span>
<span data-aaya="46">"Wejdźcie tutaj w pokoju - bezpieczni!"</span>
<span data-aaya="47">I zabraliśmy wszelką nienawiść tkwiącą w ich piersiach. Jak bracia, będą spoczywać na łożach zwróceni ku sobie twarzą w twarz.</span>
<span data-aaya="48">Nie dotknie ich tam żadne zmęczenie i nie będą stamtąd wypędzeni.</span>
<span data-aaya="49">Obwieść Moim sługom, iż Ja jestem Przebaczający, Litościwy!</span>
<span data-aaya="50">Zaprawdę, Moja kara jest karą bolesną!</span>
<span data-aaya="51">I obwieść im o gościach Abrahama!</span>
<span data-aaya="52">Oto oni weszli do niego i powiedzieli: "Pokój!" On powiedział: "Doprawdy, my się was obawiamy!"</span>
<span data-aaya="53">Oni powiedzieli: "Nie obawiaj się! Przynosimy ci radosną wieść o mądrym chłopcu!"</span>
<span data-aaya="54">On powiedział: "Czy doprawdy obwieszczacie mi tę radosną wieść, kiedy osiągnąłem już podeszły wiek? W imię czego więc przynosicie mi tę radosną wieść?"</span>
<span data-aaya="55">Powiedzieli: "Obwieszczamy ci radosną wieść w całej prawdzie. Nie bądź więc z liczby tych, którzy rozpaczają!"</span>
<span data-aaya="56">Powiedział: "A kto wątpi w miłosierdzie swego Pana oprócz tych, którzy zabłądzili?"</span>
<span data-aaya="57">Powiedział: "A jaka jest wasza sprawa, o posłańcy?"</span>
<span data-aaya="58">Oni powiedzieli: "Oto zostaliśmy wysłani do ludu grzeszników,</span>
<span data-aaya="59">Ale nie do rodziny Lota: my wyratujemy ją całą,</span>
<span data-aaya="60">Oprócz jego żony. Zdecydowaliśmy bowiem, iż ona będzie pośród tych, którzy pozostali w tyle."</span>
<span data-aaya="61">A kiedy przyszli do rodziny Lota,</span>
<span data-aaya="62">On powiedział: "Zaprawdę, jesteście ludźmi nieznanymi!"</span>
<span data-aaya="63">Oni powiedzieli: "Wcale nie! My przyszliśmy do ciebie z tym, w co oni powątpiewali.</span>
<span data-aaya="64">Przyszliśmy do ciebie z prawdą i jesteśmy prawdomówni!</span>
<span data-aaya="65">Wyruszaj więc nocą w drogę z twoją rodziną; idź za nimi i niech nikt się nie ogląda; idźcie tam, gdzie wam nakazano!"</span>
<span data-aaya="66">I wydaliśmy taki rozkaz, aby ci, którzy rankiem znajdą się w tyle, zostali odcięci.</span>
<span data-aaya="67">Ludzie z miasta przybyli uradowani.</span>
<span data-aaya="68">On powiedział: "To są moi goście. Nie zniesławiajcie mnie!</span>
<span data-aaya="69">Bójcie się Boga! Nie okrywajcie mnie wstydem!"</span>
<span data-aaya="70">Oni powiedzieli: "Czyż my nie zabroniliśmy ci obcowania ze światem?"</span>
<span data-aaya="71">On powiedział: "Oto moje córki, jeśli już macie coś czynić!"</span>
<span data-aaya="72">Na twoje życie. Oni, zaprawdę, w swoim odurzeniu wędrują na ślepo!</span>
<span data-aaya="73">I pochwycił ich krzyk o wschodzie słońca.</span>
<span data-aaya="74">I wywróciliśmy miasto od dołu do góry, i spuściliśmy na nich deszcz kamieni z palonej gliny.</span>
<span data-aaya="75">Zaprawdę, w tym są znaki dla tych, którzy umieją je czytać!</span>
<span data-aaya="76">Zaprawdę, ono jest na drodze jeszcze istniejącej!</span>
<span data-aaya="77">Zaprawdę, w tym jest znak dla wierzących!</span>
<span data-aaya="78">I mieszkańcy Gąszczu byli z pewnością niesprawiedliwi!</span>
<span data-aaya="79">Przeto zemściliśmy się na nich. zaprawdę, obydwa miasta stały się jasnym wzorem!</span>
<span data-aaya="80">I oto mieszkańcy Al-Hidżr uznali wysłanników za kłamców.</span>
<span data-aaya="81">My przynieśliśmy im Nasze znaki, lecz oni się odwrócili.</span>
<span data-aaya="82">I drążyli mieszkania w górach, bezpieczni.</span>
<span data-aaya="83">I pochwycił ich krzyk o rannej porze.</span>
<span data-aaya="84">I na nic im się przydało to, co oni zyskali.</span>
<span data-aaya="85">Przecież stworzyliśmy niebiosa i ziemię, i to, co się między nimi znajduje, w całej prawdzie. Godzina nadejdzie z pewnością! Przebacz im więc przebaczeniem pięknym!</span>
<span data-aaya="86">Zaprawdę, twój Pan jest Stwórcą, Wszechwiedzącym!</span>
<span data-aaya="87">Daliśmy tobie siedem powtarzanych i Koran wspaniały.</span>
<span data-aaya="88">Nie wytężaj więc oczu ku temu, co daliśmy w używanie pewnym grupom spośród nich. I nie użalaj się nad nimi. Pochyl twoje skrzydło nad wiernymi</span>
<span data-aaya="89">Powiedz: "Zaprawdę, ja jestem jawnie ostrzegającym</span>
<span data-aaya="90">Podobnie zesłaliśmy na tych,</span>
<span data-aaya="91">Którzy dzielili Koran na części.</span>
<span data-aaya="92">Na twojego Pana! My ich wszystkich zapytamy</span>
<span data-aaya="93">O to, co oni czynili</span>
<span data-aaya="94">Wyznawaj otwarcie to, co tobie zostało nakazane, i odwróć się od bałwochwalców!</span>
<span data-aaya="95">My tobie wystarczymy bez szyderców, umieszczających obok Boga jakiegoś innego boga.</span>
<span data-aaya="96">Ale niebawem oni się dowiedzą</span>
<span data-aaya="97">My wiemy, iż twoja pierś się ściska na to, co oni mówią.</span>
<span data-aaya="98">Głoś chwałę twego Pana Bądź wśród tych, którzy wybijają pokłony!</span>
<span data-aaya="99">Czcij twego Pana, aż przyjdzie do ciebie pewność!</span>
</section>
<section data-sura="16">
<span data-name>سُوۡرَةُ النَّحۡلِ</span>
<span data-aaya="1">Nadejdzie rozkaz Boga. Nie starajcie się go przyśpieszyć! Niech Bogu będzie chwała! On jest wyniosły ponad to, co Jemu dodają jako współtowarzyszy!</span>
<span data-aaya="2">On zsyła aniołów wraz z Duchem, pochodzącym od Jego rozkazu, na kogo chce spośród Swoich sług: "Ostrzegajcie, iż nie ma boga, jak tylko Ja! Przeto, bójcie się Mnie!"</span>
<span data-aaya="3">On stworzył niebiosa i ziemię w całej prawdzie. On jest wyniosły ponad to, co Jemu dodają jako współtowarzyszy!</span>
<span data-aaya="4">On stworzył człowieka z kropli spermy, a jednak on jest jego jawnym przeciwnikiem.</span>
<span data-aaya="5">On stworzył dla was zwierzęta, które dostarczają wam ciepła i innych korzyści; i z nich wy się żywicie.</span>
<span data-aaya="6">Widzicie w nich piękno, kiedy przypędzacie je wieczorem na spoczynek, i kiedy je wypędzacie rano na pastwisko.</span>
<span data-aaya="7">One przenoszą wasze ciężary do krainy, do której zdołalibyście dotrzeć jedynie z wielkim trudem. Zaprawdę, wasz Pan jest dobrotliwy, litościwy!</span>
<span data-aaya="8">On stworzył konie, muły i osły, abyście ich dosiadali, a także dla ozdoby. I On stwarza to, czego wy nie znacie.</span>
<span data-aaya="9">Bogu przypada wskazywanie drogi, ale niektórzy odstępują od niej. Gdyby On zechciał, to was wszystkich poprowadziłby drogą prostą.</span>
<span data-aaya="10">On jest Tym, który zesłał z nieba wodę: ona wam służy do picia; dzięki niej rosną krzewy, które stanowią paszę.</span>
<span data-aaya="11">Przez nią Bóg sprawia, iż rosną dla was zasiewy, drzewa oliwne, palmy i winna latorośl oraz wszelkiego rodzaju owoce. Zaprawdę, w tym jest znak dla ludzi, którzy się zastanawiają!</span>
<span data-aaya="12">On podporządkował dla was: noc i dzień, słońce i księżyc; i gwiazdy są podporządkowane Jego rozkazowi. Zaprawdę, w tym są znaki dla ludzi, którzy są rozumni!</span>
<span data-aaya="13">I to, co rozsiał dla was po ziemi, w rozmaitych kolorach; zaprawdę, w tym. jest znak dla ludzi, którzy sobie przypominają!</span>
<span data-aaya="14">To On podporządkował morze, abyście jedli z niego świeże mięso i abyście wydobywali z niego ozdoby, które nosicie. I widzisz okręty prujące fale, abyście mogli poszukiwać Jego dobroci. Być może, będziecie wdzięczni!</span>
<span data-aaya="15">I rzucił na ziemię solidnie stojące - ażeby ona nie kołysała się z wami - i rzeki, i drogi; - być może, pójdziecie drogą prostą! -</span>
<span data-aaya="16">I znaki rozpoznawcze, a według gwiazd oni znajdują drogę.</span>
<span data-aaya="17">Czy ten, kto stwarza, jest taki jak ten, kto nie stwarza? Czy wy się nie opamiętacie?</span>
<span data-aaya="18">A jeślibyście chcieli zliczyć dobrodziejstwa Boga, to zliczyć ich nie zdołacie. Zaprawdę, Bóg. jest przebaczający, litościwy!</span>
<span data-aaya="19">Bóg zna to, co utrzymujecie w tajemnicy, i to, co głosicie jawnie.</span>
<span data-aaya="20">A ci, których oni wzywają poza Bogiem, nie stwarzają niczego, albowiem sami zostali stworzeni.</span>
<span data-aaya="21">Oni są martwi, nie żyjący, nie wiedzą, kiedy zostaną wskrzeszeni.</span>
<span data-aaya="22">Wasz Bóg - to Bóg Jedyny! A ci, którzy nie wierzą w życie ostateczne, to sercem swoim zaprzeczają; oni są pełni dumy.</span>
<span data-aaya="23">Nie ma żadnej wątpliwości, iż Bóg wie, co wy ukrywacie i co głosicie jawnie. Zaprawdę, On nie kocha ludzi pychą nadętych!</span>
<span data-aaya="24">A kiedy im mówią: "Co zesłał wasz Pan?" - oni mówią: To baśnie dawnych przodków."</span>
<span data-aaya="25">Niech oni więc niosą swoje ciężary w całości w Dniu Zmartwychwstania, i część ciężarów tych ludzi, których oni sprowadzili z drogi bezwiednie. Jakże złe jest to, co oni poniosą!</span>
<span data-aaya="26">Knuli już podstępy ci, którzy byli przed nimi, lecz Bóg zniszczył ich budowlę od podstaw. I zawalił się nad nimi dach; przyszła na nich kara, skąd nawet jej nie przeczuwali.</span>
<span data-aaya="27">Potem - w Dniu Zmartwychwstania - Bóg okryje ich hańbą i powie: "Gdzież są Moi współtowarzysze, o których spieraliście się?" Powiedzą ci, którzy otrzymali wiedzę: "Zaprawdę, hańba i zło niech spadnie dziś na tych, którzy nie uwierzyli!"</span>
<span data-aaya="28">- tych, których wezwą aniołowie, niesprawiedliwych dla samych siebie; oni wtedy upokorzą się całkowicie: "My nie uczyniliśmy nic złego!" Ależ przeciwnie! Zaprawdę, Bóg wie doskonale, co wy czyniliście!</span>
<span data-aaya="29">"Wejdźcie więc do bram Gehenny, będziecie tam przebywać na wieki!" A jakże to złe miejsce schronienia dla ludzi pyszniących się!</span>
<span data-aaya="30">A tym, którzy się boją Boga, powiedzą: "Co to zesłał wasz Pan?" - oni powiedzą: Dobro!" Tych, którzy czynią dobro na tym świecie, czeka dobro! A siedziba życia ostatecznego jest lepsza. Jakże przyjemna jest siedziba bogobojnych!</span>
<span data-aaya="31">- Ogrody Edenu, do których oni wejdą, gdzie w dole płyną strumyki. Będzie tam dla nich wszystko, co zechcą. W ten sposób wynagradza Bóg bogobojnych!</span>
<span data-aaya="32">- tych, których wezwą aniołowie, kiedy oni byli dobrymi, i którym powiedzą: "Pokój wam! Wejdźcie do Ogrodu za to, co czyniliście!"</span>
<span data-aaya="33">Czy oni oczekują tylko tego, żeby przyszli do nich aniołowie lub żeby przyszedł rozkaz od twego Pana? Tak czynili ci, którzy byli przed nimi. Bóg nie wyrządził im niesprawiedliwości, lecz oni sami sobie wyrządzili niesprawiedliwość.</span>
<span data-aaya="34">I dosięgły ich nieszczęścia pochodzące od tego, co oni uczynili. Objęło ich to, z czego oni się wyśmiewali.</span>
<span data-aaya="35">I będą mówili ci, którzy Jemu dodawali współtowarzyszy: "Jeśliby zechciał Bóg, nie czcilibyśmy niczego, poza Nim - ani my, ani nasi ojcowie - i nie uważalibyśmy niczego za zakazane, poza Nim. Tak czynili ci, którzy byli przed nimi. Czy posłańcom przypada coś innego niż obwieszczanie jasne?</span>
<span data-aaya="36">Posłaliśmy do każdego narodu posłańca: "Czcijcie Boga i unikajcie bałwochwalstwa!" Wśród nich byli tacy, których Bóg poprowadził drogą prostą; i byli tacy, którzy słusznie popadli w obłęd. Wędrujcie po ziemi i popatrzcie, jaki był ostateczny koniec tych, którzy zadawali kłam!</span>
<span data-aaya="37">I choćbyś nawet bardzo pragnął poprowadzić ich drogą prostą, to, zaprawdę, Bóg nie prowadzi drogą prostą tych, których z drogi sprowadza; oni nie znajdą żadnych pomocników.</span>
<span data-aaya="38">Oni przysięgali na Boga najuroczystszymi przysięgami: "Bóg nie wskrzesza tego, kto umarł!" Przeciwnie! Obietnica Jego musi się ziścić - lecz większość ludzi nie wie! -</span>
<span data-aaya="39">Aby wyjaśnić im to, w czym oni się różnią, i aby wiedzieli ci, którzy nie uwierzyli, że byli kłamcami.</span>
<span data-aaya="40">Jeśli chcemy jakiejkolwiek rzeczy, to wystarczy jedno Nasze słowo: "Bądź!" i ona się staje.</span>
<span data-aaya="41">A tym, którzy wywędrowali dla sprawy Boga, po doznaniu niesprawiedliwości, My przygotujemy z pewnością na tym świecie piękne pomieszczenie, lecz nagroda życia ostatecznego na pewno będzie większa - o, gdyby oni wiedzieli! -</span>
<span data-aaya="42">Tym, którzy byli cierpliwi, tym, którzy zaufali swojemu Panu.</span>
<span data-aaya="43">My i przed tobą posyłaliśmy tylko ludzi, którym daliśmy objawienie - jeśli o tym nie wiecie, zapytajcie ludzi napomnienia</span>
<span data-aaya="44">Z jasnymi dowodami i Pismami. I zesłaliśmy tobie napomnienie, abyś wyjaśniał ludziom to, co zostało im zesłane. Być może, oni się zastanowią!</span>
<span data-aaya="45">Czyż ci, którzy knują złe czyny, są pewni, że Bóg nie sprawi, iż pochłonie ich ziemia, albo że nie przyjdzie do nich kara, skąd nawet jej nie przeczuwają?</span>
<span data-aaya="46">Albo że On nie pochwyci ich w pełnym ich działaniu; i oni nie będą zdolni temu przeszkodzić?</span>
<span data-aaya="47">Albo że On ich nie pochwyci w stanie przerażenia? Lecz, zaprawdę, wasz Pan jest dobrotliwy, litościwy!</span>
<span data-aaya="48">Czy oni nie widzieli, w swojej pokorze, że każda rzecz, którą stworzył Bóg, rozpościera swój cień na prawo i na lewo, wybijając Bogu pokłony?</span>
<span data-aaya="49">Bogu wybija pokłony to, co jest w niebiosach, i to, co jest na ziemi: wszelkie zwierzę, a także aniołowie, którzy nie wbijają się w pychę.</span>
<span data-aaya="50">Oni obawiają się swojego Pana, będącego nad nimi, i czynią to, co im jest nakazane.</span>
<span data-aaya="51">Powiedział Bóg: "Nie bierzcie sobie dwóch bogów! Przecież jest tylko Jeden Bóg! Oto Ja! Czcijcie Mnie!"</span>
<span data-aaya="52">Do Niego należy to, co jest w niebiosach, i to, co jest na ziemi. Jego religia jest na zawsze. Czy będziecie okazywać bogobojność względem kogoś innego aniżeli Boga?</span>
<span data-aaya="53">Jakiekolwiek macie dobrodziejstwa, one pochodzą od Boga. A kiedy dotknie was nieszczęście, to wy do Niego kierujecie wasze błagania.</span>
<span data-aaya="54">Kiedy zaś nieszczęście oddali się od was, to niektórzy dodają współtowarzyszy swojemu Panu,</span>
<span data-aaya="55">Ażeby nie być wdzięcznym za to, co im daliśmy. Używajcie więc, a niebawem się dowiecie!</span>
<span data-aaya="56">Oni udzielają części z tego, w co ich zaopatrzyliśmy, temu, czego oni nie znają. Na Boga! Wy zostaniecie zapytani o to, co wymyśliliście!</span>
<span data-aaya="57">Oni przypisują Bogu córki - niech Mu będzie chwała! - a oni mają to, czego pragną.</span>
<span data-aaya="58">A kiedy zwiastują któremuś z nich córkę, to jego oblicze się zasępia i jest udręczony.</span>
<span data-aaya="59">On ukrywa się przed ludźmi z powodu tego nieszczęścia, które mu obwieszczono: czy on ma je zachować, mimo poniżenia, czy też pogrzebać je w prochu. Jakże źle oni rozumują!</span>
<span data-aaya="60">Ci, którzy nie wierzą w życie ostateczne, są przykładem zła; natomiast Bóg jest przykładem tego, co najwznioślejsze. On jest Potężny, Mądry!</span>
<span data-aaya="61">Jeśliby Bóg karał ludzi z powodu ich niesprawiedliwości, to nie pozostawiłby na ziemi żadnego stworzenia. Lecz On daje im zwłokę do oznaczonego czasu. A kiedy nadejdzie ich termin, to oni nie będą mogli opóźnić go ani przyśpieszyć nawet o jedną godzinę.</span>
<span data-aaya="62">Oni przypisują Bogu to, czego sami nienawidzą. Ich języki wypowiadają kłamstwo, kiedy mówią, że czeka ich to, co piękne. Nie ma wątpliwości, iż czeka ich ogień i że oni będą wrzuceni pierwsi.</span>
<span data-aaya="63">Na Boga! My posyłaliśmy już posłańców do narodów przed tobą, lecz szatan upiększał im ich czyny. On jest dzisiaj ich opiekunem i spotka ich kara bolesna.</span>
<span data-aaya="64">Posłaliśmy tobie Księgę tylko dlatego, abyś im wyjaśnił to, w czym oni się różnią, i jako drogę prostą i miłosierdzie dla ludzi, którzy wierzą.</span>
<span data-aaya="65">Bóg zesłał z nieba wodę i ożywił przez nią ziemię po jej śmierci. Zaprawdę, w tym jest znak dla ludzi, którzy słuchają!</span>
<span data-aaya="66">Zaprawdę, macie pouczający przykład w waszych trzodach! My poimy was tym, co jest w ich wnętrznościach, między pokarmem strawionym a krwią - mlekiem czystym, przyjemnym dla pijących.</span>
<span data-aaya="67">A z owoców palm i winnej latorośli czerpiecie dla siebie napój oszałamiający i wyśmienite pożywienie. Zaprawdę, w tym jest znak dla ludzi, którzy są rozumni!</span>
<span data-aaya="68">I objawił twój Pan pszczołom: "Wybierajcie sobie wasze mieszkania w górach, w drzewach i w tym, co ludzie budują;</span>
<span data-aaya="69">Następnie jedzcie ze wszystkich owoców i chodźcie pokornie drogami swego Pana!" Z wnętrzności ich wychodzi napój różnego koloru, w którym ludzie znajdują uzdrowienie. Zaprawdę, w tym jest znak dla ludzi, którzy się zastanawiają!</span>
<span data-aaya="70">Bóg stworzył was, potem was wezwie. Wśród was bywają tacy, którzy żyją do najnędzniejszej zgrzybiałości, tak iż niczego już nie wiedzą, choć przedtem wiedzieli. Zaprawdę, Bóg jest wszechwiedzący, wszechmocny!</span>
<span data-aaya="71">Bóg wywyższył jednych z was nad drugimi w rozdziale swoich dóbr. Lecz ci, którym dano więcej, nie oddadzą swoich dóbr swoim niewolnikom, tak iżby byli równi. Czyżby zaprzeczali dobroci Boga?</span>
<span data-aaya="72">Bóg dał wam żony spośród was samych. A z waszych żon dał wam synów i wnuków; i zaopatrzył was w dobre rzeczy. Czyżby więc wierzyli w fałsz, a nie w dobrodziejstwo Boga?</span>
<span data-aaya="73">Czy oni mają czcić, poza Bogiem, to, co nie może im dać żadnego zaopatrzenia, ani z niebios, ani z ziemi, i nie jest zdolne nic uczynić?</span>
<span data-aaya="74">Nie dodawajcie więc Bogu Jemu podobnych! Zaprawdę, Bóg wie, a wy nie wiecie!</span>
<span data-aaya="75">Bóg przytacza jako przykład pewnego sługę - niewolnika, który nie ma nad niczym władzy, oraz tego, kogo zaopatrzyliśmy zaopatrzeniem pięknym, z którego on rozdaje skrycie i jawnie. Czy oni są jednakowi? Chwała niech będzie Bogu! Ale większość ludzi nie wie.</span>
<span data-aaya="76">I Bóg przytacza jako przypowieść dwóch ludzi: jeden z nich jest niemy, niczego nie może i jest ciężarem dla swego pana. Gdziekolwiek on go skieruje, to ten nie przyniesie nic dobrego. Czy on jest równy swemu panu, który rozkazuje sprawiedliwie i znajduje się na drodze prostej?</span>
<span data-aaya="77">Do Boga należy wszystko, co skryte w niebiosach i na ziemi, a rozkaz dotyczący Godziny będzie jak mgnienie oka albo jeszcze mniej. Zaprawdę, Bóg jest nad każdą rzeczą wszechwładny!</span>
<span data-aaya="78">Bóg wyprowadził was z łona waszych matek. Wy nie widzieliście niczego. On dał wam słuch, wzrok i serca. Być może, będziecie wdzięczni!</span>
<span data-aaya="79">Czyż oni nie widzieli ptaków posłusznych w przestworzu nieba, których nie podtrzymuje nikt, jak tylko Bóg? Zaprawdę, w tym są znaki dla ludzi, którzy wierzą!</span>
<span data-aaya="80">Bóg uczynił wam w waszych namiotach mieszkanie i przygotował dla was namioty ze skór zwierzęcych, które znajdujecie lekkimi w dniu, kiedy się przenosicie, i w dniu, kiedy się zatrzymujecie na postój. A z wełny, sierści i włosia - wyposażenie i doczesny pożytek.</span>
<span data-aaya="81">Bóg dostarczył wam z tego, co stworzył, cienie; i przygotował dla was w górach schronienia; oraz ubrania, które was chronią przed gorącem, i ubrania, które was chronią przed wzajemną gwałtownością. Tak dopełnia On Swojego dobrodziejstwa dla was! Być może, wy się poddacie całkowicie!</span>
<span data-aaya="82">A jeśli oni odwrócą się plecami, to do ciebie należy tylko obwieszczenie jasne.</span>
<span data-aaya="83">Oni znają dobrodziejstwo Boga, a potem zaprzeczają mu. Większość z nich to niewdzięcznicy.</span>
<span data-aaya="84">W Dniu, kiedy My postawimy świadka z każdego narodu, nie będzie już dane pozwolenie tym, którzy nie uwierzyli; i oni nie otrzymają przebaczenia.</span>
<span data-aaya="85">Kiedy zobaczą karę, ci, którzy byli niesprawiedliwi, nie otrzymają żadnej ulgi ani nie będzie im dana żadna zwłoka.</span>
<span data-aaya="86">A kiedy ci, którzy dodawali współtowarzyszy, zobaczą ich, powiedzą: "Panie nasz! Oto ci, których my dawaliśmy Tobie za współtowarzyszy i których wzywaliśmy poza Tobą!" Wtedy oni rzucą im słowo: "Zaprawdę, jesteście kłamcami!"</span>
<span data-aaya="87">I przedstawią wtedy Bogu swoje poddanie; zawiodło ich to, co oni wymyślili.</span>
<span data-aaya="88">Tym, którzy nie uwierzyli i którzy odsunęli się od drogi Boga, My będziemy zwiększać karę za karą za to, że szerzyli zgorszenie.</span>
<span data-aaya="89">W Dniu, kiedy My postawimy świadka, z każdego narodu, spośród nich przeciw nim, przyprowadzimy ciebie jako świadka przeciwko tym ludziom. Zesłaliśmy tobie Księgę jako wyjaśnienie dla każdej rzeczy i drogę prostą, i miłosierdzie, i radosną wieść dla całkowicie poddanych.</span>
<span data-aaya="90">Zaprawdę, Bóg nakazuje: sprawiedliwość, dobroczynność i szczodrobliwość względem bliskich krewnych! On zabrania tego, co bezecne, naganne i występne. On was napomina - być może, wy się opamiętacie!</span>
<span data-aaya="91">Wypełniajcie wiernie przymierze z Bogiem, skoro je zawarliście! Nie łamcie przysiąg, skoro je złożyliście, boć przecież uczyniliście Boga waszym poręczycielem! Zaprawdę, Bóg wie, co wy czynicie!</span>
<span data-aaya="92">Nie bądźcie jak ta, która rozkręciła swoje przędziwo na włókna, mocno je przedtem skręciwszy. Nie posługujcie się waszymi przysięgami dla wzajemnego oszukiwania się, uważając, iż jeden naród jest większy od drugiego. Bóg was w ten sposób tylko doświadcza. On wam ukaże jasno w Dniu Zmartwychwstania to, w czym się różniliście!</span>
<span data-aaya="93">Gdyby zechciał Bóg, to uczyniłby was jednym narodem. Lecz On sprowadza z drogi, kogo chce, i prowadzi drogą prostą, kogo chce. Wy z pewnością zostaniecie zapytani o to, co czyniliście.</span>
<span data-aaya="94">Nie używajcie między sobą waszych przysiąg jako podstępu, aby nie pośliznęła się wam noga, solidnie przedtem stojąca. Wy zakosztujecie zła za to, iż odsunęliście się od drogi Boga, i kara wasza będzie ogromna.</span>
<span data-aaya="95">I nie przehandlujcie za niską cenę przymierza z Bogiem! To, co się znajduje u Boga, jest dla was lepsze, gdybyście tylko wiedzieli!</span>
<span data-aaya="96">To, co wy posiadacie, wyczerpuje się; a to, co jest u Boga, jest trwałe. My z pewnością zapłacimy tym, którzy byli cierpliwi, nagrodą piękniejszą aniżeli to, co oni czynili.</span>
<span data-aaya="97">Tego, kto spełni dobre dzieło - czy to. mężczyzna, czy kobieta - i jest wierzącym, My ożywimy życiem wspaniałym, i takim wypłacimy ich wynagrodzenie czymś piękniejszym niż to, co czynili.</span>
<span data-aaya="98">Kiedy recytujesz Koran, to szukaj ucieczki u Boga przed szatanem przeklętym!</span>
<span data-aaya="99">Nie ma on bowiem żadnej władzy nad tymi, którzy uwierzyli i którzy ufają swojemu Panu.</span>
<span data-aaya="100">Jego władza jest tylko nad tymi, którzy biorą sobie jego za opiekuna i którzy przez niego są bałwochwalcami.</span>
<span data-aaya="101">A kiedy My zmieniamy jeden znak na inny - a Bóg wie najlepiej, co zsyła - to oni mówią: "Ty jesteś tylko oszustem!" Lecz większość z nich nie wie.</span>
<span data-aaya="102">Powiedz: "Zesłał go święty Duch od twego Pana, z całą prawdą, aby utwierdzić tych, którzy uwierzyli, i jako drogę prostą i radosną wieść dla muzułmanów."</span>
<span data-aaya="103">My wiemy, że oni mówią: "Jego uczy tylko zwykły człowiek." Język tego, na którego oni wskazują, jest obcy, a ten - to język arabski, jasny!</span>
<span data-aaya="104">Zaprawdę, tych, którzy nie wierzą w znaki Boga, Bóg nie poprowadzi drogą prostą i spotka ich kara bolesna!</span>
<span data-aaya="105">Jedynie kłamstwo wymyślają ci, którzy nie wierzą w znaki Boga; tacy są kłamcami!</span>
<span data-aaya="106">Ten, kto nie wierzy w Boga, choć przedtem w Niego wierzył - z wyjątkiem tego, kto został zmuszony, lecz serce jego jest spokojne w wierze - ten, kto otworzył swą pierś na niewiarę - nad nimi wszystkimi będzie gniew Boga i spotka ich kara ogromna!</span>
<span data-aaya="107">Tak się stanie dlatego, że oni kochali życie tego świata bardziej aniżeli życie ostateczne, i dlatego, iż Bóg nie prowadzi drogą prostą ludzi niewierzących.</span>
<span data-aaya="108">To są ci, którym Bóg nałożył pieczęć na serca, słuch i spojrzenie. Tacy są niedbali.</span>
<span data-aaya="109">Nie ma wątpliwości, iż w życiu ostatecznym oni są stratni.</span>
<span data-aaya="110">Zaprawdę, twój Pan będzie z pewnością przebaczający i litościwy dla tych, którzy razem wywędrowali, po tym jak zostali doświadczeni, a następnie prowadzili walkę i byli cierpliwi.</span>
<span data-aaya="111">W Dniu, kiedy przyjdzie każda dusza, przytaczając dowody dla własnej obrony, każdej duszy zostanie w pełni zapłacone za to, co ona uczyniła, i nikt nie dozna niesprawiedliwości.</span>
<span data-aaya="112">I Bóg przytacza jako podobieństwo pewne miasto bezpieczne i spokojne. Otrzymywało ono obfite zaopatrzenie ze wszystkich stron, lecz nie uznawało dobrodziejstw Boga. Dał mu więc Bóg zakosztować szaty głodu i strachu za to, co uczynili.</span>
<span data-aaya="113">I przyszedł do nich posłaniec spośród nich, lecz oni uznali go za kłamcę. Przeto dosięgła ich kara, wówczas gdy byli niesprawiedliwi.</span>
<span data-aaya="114">Jedzcie więc z tego, czym obdarzył was Bóg, to, co jest dozwolone, dobre, i dziękujcie za dobrodziejstwa Boga, jeśli Go czcicie!</span>
<span data-aaya="115">On wam zakazał tylko: padliny, krwi i mięsa wieprzowego oraz tego, co zostało złożone w ofierze czemuś innemu niż Bogu. Ale jeśli ktoś został zmuszony, nie będąc przestępcą ani buntownikiem - to przecież Bóg jest przebaczający, litościwy!</span>
<span data-aaya="116">Nie mówcie więc według tego, co opisują kłamliwie wasze języki: "To jest dozwolone, to jest zakazane!" - w tym celu, aby wymyślić przeciwko Bogu kłamstwo. Nie będą szczęśliwi ci, którzy wymyślają przeciw Bogu kłamstwo!</span>
<span data-aaya="117">Używanie będzie niewielkie, a kara bolesna!</span>
<span data-aaya="118">Zakazaliśmy już wyznawcom judaizmu tego, co tobie opowiedzieliśmy.</span>
<span data-aaya="119">Jednak twój Pan jest przebaczający, litościwy dla tych, którzy czynili zło nieświadomie, a potem się nawrócili i poprawili.</span>
<span data-aaya="120">Zaprawdę, Abraham był przewodnikiem narodu, wiernym Bogu hanifem; i nie był on z liczby bałwochwalców!</span>
<span data-aaya="121">Był on wdzięczny za Jego dobrodziejstwa; On wybrał go i poprowadził ku drodze prostej</span>
<span data-aaya="122">Daliśmy mu dobro na tym świecie i z pewnością będzie on w życiu ostatecznym wśród sprawiedliwych!</span>
<span data-aaya="123">Następnie objawiliśmy tobie: "Postępuj za religią Abrahama jak hanif; on nie był z liczby bałwochwalców."</span>
<span data-aaya="124">Sabat został narzucony tylko tym, którzy się sprzeczali w tym przedmiocie. Zaprawdę, twój Pan rozsądzi między nimi, w Dniu Zmartwychwstania, sprawę, w której oni się różnili.</span>
<span data-aaya="125">Wzywaj ku drodze twego Pana z mądrością i pięknym napomnieniem! Rozmawiaj z nimi w najlepszy sposób! Zaprawdę, twój Pan zna najlepiej tych, którzy zeszli z Jego drogi; i On zna najlepiej tych, którzy idą drogą prostą!</span>
<span data-aaya="126">Jeśli karzecie, to karzcie tak, jakbyście sami byli karani. Lecz jeśli jesteście cierpliwi, bądźcie nimi, bo to jest lepsze!</span>
<span data-aaya="127">Bądź cierpliwy! Twoja cierpliwość jest tylko przez Boga. Nie smuć się z ich powodu! Nie pozostawaj w udręce dlatego, że oni knują podstęp!</span>
<span data-aaya="128">Zaprawdę, Bóg jest z tymi, którzy są bogobojni, z tymi, którzy czynią dobro!</span>
</section>
<section data-sura="17">
<span data-name>سُوۡرَةُ بَنِيۡٓ اِسۡرَآءِيۡلَ</span>
<span data-aaya="1">Chwała Temu, który przeniósł Swojego sługę nocą z Meczetu świętego do meczetu dalekiego, którego otoczenie pobłogosławiliśmy, aby mu pokazać niektóre Nasze znaki. Zaprawdę,. On jest Słyszący, Widzący!</span>
<span data-aaya="2">Daliśmy Mojżeszowi Księgę i uczyniliśmy ją drogą prostą dla synów Izraela: "Nie bierzcie sobie opiekuna poza Mną,</span>
<span data-aaya="3">O potomkowie tych, których zabraliśmy razem z Noem! Zaprawdę, on był wdzięcznym sługą!"</span>
<span data-aaya="4">I postanowiliśmy w tej Księdze względem synów Izraela: "Będziecie siać zgorszenie na ziemi dwukrotnie i wbijecie się w wielką dumę."</span>
<span data-aaya="5">A kiedy nadszedł czas pierwszej obietnicy, wysłaliśmy przeciwko wam Nasze sługi obdarzone wielką mocą; oni przeniknęli aż pomiędzy ich domostwa i obietnica została wypełniona.</span>
<span data-aaya="6">Później znowu daliśmy wam pewien odwet nad nimi i pomnożyliśmy wasz majątek i waszych synów, i uczyniliśmy was liczniejszym ludem.</span>
<span data-aaya="7">Jeśli czynicie dobro, to czynicie dobro dla siebie samych; a jeśli czynicie zło, to też dla siebie samych. A kiedy nadeszła obietnica ostatnia... po to, aby udręczyć wasze oblicza, aby mogli wejść do świątyni, tak jak weszli po raz pierwszy, i aby zniszczyć całkowicie to, czym zawładnęli.</span>
<span data-aaya="8">Być może, wasz Pan zmiłuje się nad wami; a jeśli powrócicie, to i My powrócimy, lecz przygotowaliśmy Gehennę jako więzienie dla niewiernych.</span>
<span data-aaya="9">Oto ten Koran prowadzi ku temu, co jest bardziej proste, i obwieszcza wiernym, którzy czynią dobre dzieła, iż czeka ich nagroda wielka;</span>
<span data-aaya="10">I że dla tych, którzy nie wierzą w życie ostateczne, przygotowaliśmy karę bolesną.</span>
<span data-aaya="11">Człowiek wzywa zło, podobnie jak wzywa dobro; człowiek jest zawsze popędliwy.</span>
<span data-aaya="12">Uczyniliśmy noc i dzień dwoma znakami. Potem ścieramy znak nocy i czynimy jasność znakiem dnia, abyście poszukiwali łaski u waszego Pana i abyście znali liczbę lat i liczenie. My wyjaśniliśmy doskonale każdą rzecz.</span>
<span data-aaya="13">I każdemu człowiekowi przywiązaliśmy do szyi jego los, i w Dniu Zmartwychwstania My wyciągniemy księgę, którą on znajdzie rozpostartą:</span>
<span data-aaya="14">Przeczytaj twoją księgę! Ona dziś wystarczy tobie jako wystawiony ci rachunek!"</span>
<span data-aaya="15">Ten, kto idzie drogą prostą, idzie nią dla siebie samego; a ten, kto błądzi, błądzi na szkodę sobie samemu. Żadna dusza niosąca ciężar nie poniesie ciężaru innej. My nie karaliśmy nigdy, zanim nie wysłaliśmy posłańca.</span>
<span data-aaya="16">A kiedy chcemy zgubić jakieś miasto, to nakazujemy jego mieszkańcom żyjącym w dobrobycie, aby oddawali się tam rozpuście. Wtedy sprawdza się nad nim słowo i niszczymy je całkowicie.</span>
<span data-aaya="17">Ileż to pokoleń wygubiliśmy po Noem! Wystarczy twój Pan, świadomy i jasno widzący grzechy Swoich sług!</span>
<span data-aaya="18">Temu, kto pragnie życia przemijającego, My pośpiesznie dajemy mu w nim to, co chcemy i komu chcemy. Następnie przygotowujemy mu Gehennę, aby się w niej palił, poniżony, odrzucony.</span>
<span data-aaya="19">A ci, którzy pragną życia ostatecznego i zdążają ku niemu z wielkim zapałem, i są wierzącymi, doczekają się uznania za swoją gorliwość.</span>
<span data-aaya="20">My wszystkich wspomożemy - i tych, i tych - z darów twego Pana; a dary twego Pana nie są nigdy ograniczone.</span>
<span data-aaya="21">Spójrz, jak daliśmy pierwszeństwo jednym nad drugimi! A życie ostateczne z pewnością ma więcej stopni i więcej wyróżnienia!</span>
<span data-aaya="22">Nie umieszczaj razem z Bogiem żadnego innego boga, abyś nie został poniżonym i opuszczonym!</span>
<span data-aaya="23">I postanowił twój Pan, abyście nie czcili nikogo innego, jak tylko Jego; i dla rodziców - dobroć! A jeśli jedno z nich lub oboje osiągną przy tobie starość, to nie mów im: "precz!" i nie popychaj ich, lecz mów do nich słowami pełnymi szacunku!</span>
<span data-aaya="24">Pochylaj ku nim skrzydło łagodności, przez miłosierdzie, i mów: "Panie mój, bądź dla nich miłosierny, tak jak oni byli, wychowując mnie, kiedy byłem mały."</span>
<span data-aaya="25">Wasz Pan wie najlepiej, co jest w waszych duszach, jeśli jesteście dobrzy. I On, zaprawdę, jest przebaczający dla tych, którzy się nawracają!</span>
<span data-aaya="26">I dawaj krewnemu, co mu się należy, i biednemu, i podróżnemu; lecz nie rozrzucaj nadmiernie!</span>
<span data-aaya="27">Zaprawdę, rozrzutni są braćmi szatanów, a szatan jest niewdzięczny względem swego Pana.</span>
<span data-aaya="28">A jeśli odsuniesz się od nich, to poszukując miłosierdzia twego Pana, którego się spodziewasz, powiedz im chociaż przyjemne słowo.</span>
<span data-aaya="29">I nie kładł ręki zaciśniętej na twoją szyję, i nie otwieraj jej też zbyt szeroko, bo zostaniesz zganiony, biedny.</span>
<span data-aaya="30">Zaprawdę, twój Pan daje hojne zaopatrzenie temu, komu chce, i wymierza je! Zaprawdę, On jest względem swoich sług w pełni świadomy i jasno widzący!</span>
<span data-aaya="31">I nie zabijajcie waszych dzieci z obawy przed niedostatkiem. My im damy zaopatrzenie, podobnie jak wam. Zaiste, zabijanie ich jest wielkim grzechem!</span>
<span data-aaya="32">I nie pozbawiajcie nikogo życia, które Bóg uczynił świętym, chyba że zgodnie z prawem! A jeśli kto został zabity niesprawiedliwie, to My dajemy jego bliskiemu władzę. Lecz niech on nie przesadza w zabijaniu; on z pewnością otrzyma pomoc!</span>
<span data-aaya="33">Zbliżajcie się do majątku sieroty w sposób najbardziej odpowiedni; zanim ona dojdzie do wieku dojrzałego. Wypełniajcie wasze zobowiązania, ponieważ o zobowiązanie zapytają.</span>
<span data-aaya="34">Dawajcie pełną miarę, kiedy mierzycie, i ważcie wagą sprawiedliwą! To jest lepsze i piękniejsze w swoim rezultacie.</span>
<span data-aaya="35">I nie idź w ślad za tym, o czym nie masz wcale wiedzy! Zaprawdę, słuch, wzrok i serce bądź z tego zdawały sprawę!</span>
<span data-aaya="36">I nie stąpaj dumnie po ziemi, bo przecież nie rozerwiesz ziemi ani nie osiągniesz wysokości gór.</span>
<span data-aaya="37">To, co jest złe w tym wszystkim, jest dla twego Pana wstrętne.</span>
<span data-aaya="38">Oto co objawił ci twój Pan z mądrości. I nie umieszczaj obok Boga żadnego innego boga, bo zostaniesz wrzucony do Gehenny, zganiony, wzgardzony.</span>
<span data-aaya="39">Czyż wasz Pan tylko dla was wybrał synów, a dla Siebie wziął córki spośród aniołów? Zaprawdę, mówicie straszne słowo!</span>
<span data-aaya="40">Daliśmy w tym Koranie wyjaśnienia, aby byli napomniani, lecz to powiększyło tylko ich niechęć.</span>
<span data-aaya="41">Powiedz: "Jeśliby razem z Nim byli jacyś bogowie, jak mówią, to oni poszukiwaliby drogi aż do Władcy Tronu."</span>
<span data-aaya="42">Niech Mu będzie chwała! On jest wynioślejszy ponad to, co mówią, wyniosłością wielką!</span>
<span data-aaya="43">Wysławia Go siedem niebios i ziemia oraz ci, którzy się tam znajdują. I nie ma żadnej rzeczy, która by nie głosiła Jego chwały. Lecz wy nie pojmujecie ich wysławiania. Zaprawdę, On jest Wspaniałomyślny, Przebaczający!</span>
<span data-aaya="44">A kiedy recytujesz Koran, to My zaciągamy zasłonę między tobą a tymi, którzy nie wierzą w życie ostateczne.</span>
<span data-aaya="45">Położyliśmy na ich serca osłony, aby nie pojmowali, a na ich uszy - głuchotę. Kiedy wspominasz w Koranie swego Pana, Jedynego, oni odwracają się plecami ze wstrętem.</span>
<span data-aaya="46">My wiemy doskonale, czemu oni się przysłuchują, kiedy się tobie przysłuchują, a także, kiedy się potajemnie zmawiają, gdy niesprawiedliwi mówią: "Wy postępujecie tylko za człowiekiem zaczarowanym!"</span>
<span data-aaya="47">Popatrz, jakie oni przytaczają tobie przypowieści; w ten sposób błądzą i nie mogą znaleźć drogi!</span>
<span data-aaya="48">Oni powiedzieli: "Kiedy będziemy kośćmi i prochem, to czyż będziemy wskrzeszeni w nowym stworzeniu?"</span>
<span data-aaya="49">Powiedz: "Moglibyście nawet być kamieniem lub żelazem,</span>
<span data-aaya="50">Lub jakimkolwiek tworem, który wyda się wam wielki!" Wtedy oni powiedzą: "Kto spowoduje, iż powrócimy?" Powiedz: "Ten, który was stworzył po raz pierwszy." Oni wtedy potrząsną głowami i powiedzą: "Kiedy to?" Powiedz: "Być może, wkrótce."</span>
<span data-aaya="51">W tym Dniu, kiedy On was wezwie, a wy odpowiecie przez Jego wysławienie, pomyślicie sobie, iż przebywaliście tylko małą chwilę.</span>
<span data-aaya="52">I powiedz Moim sługom, żeby mówili to, co jest lepsze. Zaprawdę, szatan wznieca spory pomiędzy nimi; zaprawdę, szatan jest dla człowieka wrogiem oczywistym!</span>
<span data-aaya="53">Wasz Pan zna was najlepiej. Jeśli On zechce, okaże wam miłosierdzie, albo jeśli zechce, On was ukarze. I My nie posłaliśmy ciebie jako opiekuna nad nimi.</span>
<span data-aaya="54">Twój Pan zna najlepiej tych, którzy są w niebiosach i na ziemi. My już wyróżniliśmy jednych proroków nad innymi i Dawidowi daliśmy Psalmy.</span>
<span data-aaya="55">Powiedz: "Wzywajcie tych, których wy uznajecie poza Nim! Oni nie są w stanie usunąć od was zła ani nawet go przesunąć."</span>
<span data-aaya="56">Ci, których oni wzywają, sami poszukują sposobu największego przybliżenia się do ich Pana; mają oni nadzieję na Jego miłosierdzie i obawiają się Jego kary. Zaprawdę, kary twego Pana należy się strzec!</span>
<span data-aaya="57">I nie ma miasta, którego byśmy nie zniszczyli przed Dniem Zmartwychwstania lub którego byśmy nie ukarali karą okrutną. To jest zaznaczone w księdze.</span>
<span data-aaya="58">Od wysłania znaków mogłoby powstrzymać Nas jedynie to, iż przodkowie uznali je za kłamstwo. I tak daliśmy ludowi Samud wielbłądzicę, jak jasny znak, lecz oni postąpili z nią niesprawiedliwie. My posyłamy Nasze znaki tylko po to, by przestraszyć.</span>
<span data-aaya="59">Oto powiedzieliśmy tobie: "Zaprawdę, twój Pan obejmuje ludzi!" I uczyniliśmy to widzenie, które tobie pokazaliśmy, tylko doświadczeniem dla ludzi, podobnie jak drzewo przeklęte w Koranie. My ich straszymy, lecz to tylko powiększa ich wielki bunt.</span>
<span data-aaya="60">I oto powiedzieliśmy do aniołów: "Oddajcie pokłon Adamowi!" I oni oddali mu pokłon, z wyjątkiem Iblisa, który powiedział: "Czyż mam oddać pokłon temu, którego stworzyłeś z gliny?"</span>
<span data-aaya="61">I dalej mówił: "Czy Ty widzisz? Oto ten, którego uczciłeś bardziej ode mnie. Jeśli mi dasz zwłokę do Dnia Zmartwychwstania, to ja niezawodnie zniszczę jego potomstwo, z wyjątkiem nielicznych."</span>
<span data-aaya="62">Powiedział On: "Idź precz! A ci spośród nich, którzy pójdą za tobą... zaprawdę, Gehenna będzie waszą zapłatą, zapłatą obfitą!</span>
<span data-aaya="63">Zwódź swoim głosem, kogo potrafisz spośród nich! Zbieraj przeciwko nim twoją konnicę i twoją piechotę! Miej uczestnictwo z nimi w ich bogactwach i w ich dzieciach! Czyń im obietnice! - Ale szatan obiecuje im tylko dla zmylenia -</span>
<span data-aaya="64">Lecz, zaprawdę, ty nad Moimi sługami nie masz władzy! Twój Pan wystarczy jako opiekun!"</span>
<span data-aaya="65">Wasz Pan jest Tym, który dla was pędzi statek po morzu, abyście poszukiwali Jego dobroci. Zaprawdę, On jest dla was miłosierny!</span>
<span data-aaya="66">A kiedy dotknie was na morzu nieszczęście, daleko od was są ci, których wzywacie, poza Nim. Lecz kiedy On wyratuje was, wyprowadzając na ląd, wy się odwracacie. Zaprawdę, człowiek jest niewdzięczny!</span>
<span data-aaya="67">Czy jesteście pewni tego, iż On nie pogrąży razem z wami szmat lądu albo iż nie wyśle przeciwko wam wichru z kamieniami - a wtedy nie znajdziecie żadnego opiekuna?!</span>
<span data-aaya="68">Albo czy jesteście zabezpieczeni przed tym, iż On zawróci was tutaj po raz drugi i rozpęta przeciwko wam gwałtowny huragan, i potopi was za to, iż pozostaliście niewiernymi? Wtedy nie znajdziecie przeciwko Nam żadnego wspomożyciela.</span>
<span data-aaya="69">My obdarzyliśmy szlachetnością synów Adama. My nosiliśmy ich na lądzie i na morzu. My zaopatrzyliśmy ich wspaniałymi dobrami. My wyróżniliśmy ich wielkim wyróżnieniem ponad wielu spośród tych, których stworzyliśmy.</span>
<span data-aaya="70">W Dniu, kiedy wezwiemy wszystkich ludzi razem z ich przewodnikiem, to ci, którym zostanie dana księga do ich prawicy - będą czytać swoją księgę i nie zostanie im wyrządzona niesprawiedliwość, nawet na łupinkę daktyla.</span>
<span data-aaya="71">A kto był ślepy w tym życiu, będzie ślepy w życiu ostatecznym i jeszcze bardziej zabłądzi z drogi.</span>
<span data-aaya="72">Oni byli już bliscy tego, by pokusą odwieść cię od wszystkiego, co tobie objawiliśmy; abyś wymyślił przeciwko Nam coś innego. I wtedy oni wzięliby sobie ciebie jako bliskiego przyjaciela.</span>
<span data-aaya="73">I gdybyśmy cię nie umocnili, to byłbyś gotów skłonić się ku nim.</span>
<span data-aaya="74">Wtedy dalibyśmy ci zakosztować podwójnie życia i podwójnie śmierci. Potem już nie znalazłbyś dla siebie, przeciwko Nam, żadnego pomocnika.</span>
<span data-aaya="75">Oni omal nie zdołali cię skłonić do opuszczenia tej ziemi, by ciebie z niej wypędzić; ale oni wtedy przebywaliby na niej tylko niewiele czasu po tobie.</span>
<span data-aaya="76">Taki był zwyczaj w postępowaniu względem tych, których wysłaliśmy przed tobą, spośród Naszych posłańców; a ty nie znajdziesz zmiany dla Naszego zwyczaju.</span>
<span data-aaya="77">Odprawiaj modlitwę przy skłanianiu się słońca, aż do ciemności nocy, a recytację - o świcie. Zaprawdę, recytacja o świcie znajduje świadków!</span>
<span data-aaya="78">A nocą czuwaj na modlitwie, to będzie dla ciebie zasługa dobrowolna; być może, twój Pan pośle cię na miejsce chwalebne.</span>
<span data-aaya="79">I powiedz: "Panie mój! Wprowadź mnie wejściem prawdy i wyprowadź mnie wyjściem prawdy! I daj mi, z Twojej strony, władzę wspomagającą!"</span>
<span data-aaya="80">I powiedz: "Przyszła prawda i zniknął fałsz. Zaprawdę, fałsz musi zniknąć!"</span>
<span data-aaya="81">I nie zbliżajcie się do cudzołóstwa! Zaprawdę, jest to czyn szpetny i jakże to zła droga!</span>
<span data-aaya="82">My zsyłamy poprzez Koran to, co jest uzdrowieniem i miłosierdziem dla wiernych; a niesprawiedliwym powiększa on tylko stratę.</span>
<span data-aaya="83">Kiedy My obsypujemy człowieka dobrodziejstwami, on się odwraca i oddala; a kiedy dotknie go nieszczęście, jest zrozpaczony.</span>
<span data-aaya="84">Powiedz: "Każdy działa na swój sposób, lecz Pan wasz wie najlepiej, kto idzie prostą drogą."</span>
<span data-aaya="85">I zapytają ciebie o Ducha. Powiedz: "Duch pochodzi od rozkazu mojego Pana, lecz wam dano tylko niewiele wiedzy."</span>
<span data-aaya="86">Jeślibyśmy chcieli, to zabralibyśmy tobie z pewnością to, co ci objawiliśmy; i nie znalazłbyś potem dla siebie przeciwko Nam żadnego opiekuna,</span>
<span data-aaya="87">Chyba jedynie dzięki miłosierdziu twego Pana. Zaprawdę, łaska Jego dla ciebie jest wielka!</span>
<span data-aaya="88">Powiedz: "Jeśliby się zebrali ludzie i dżiny, aby stworzyć coś podobnego do tego Koranu, to oni nie zdołaliby uczynić nic podobnego, nawet gdyby się wzajemnie wspomagali."</span>
<span data-aaya="89">Przedstawiliśmy ludziom jasno w tym Koranie wszelkiego rodzaju przykłady; lecz większość ludzi upiera się przy tym, by być niewiernymi.</span>
<span data-aaya="90">Oni powiedzieli: "Nie uwierzymy ci, dopóki nie sprawisz, by wytrysło dla nas źródło z ziemi;</span>
<span data-aaya="91">Albo dopóki nie będziesz miał ogrodu z palmami i winną latoroślą i dopóki nie wytrysną wśród nich obfite strumyki;</span>
<span data-aaya="92">Albo dopóki nie sprawisz - jak to twierdziłeś - iż spadnie na nas niebo płatami; albo nie przyprowadzisz Boga i aniołów jako poręczycieli;</span>
<span data-aaya="93">Albo dopóki nie będziesz miał domu ze złotymi ozdobami, albo dopóki nie wzniesiesz się do nieba. A nie uwierzymy w twoje wzniesienie się, dopóki nie ześlesz nam Księgi, którą będziemy czytać." Powiedz: "Chwała niech będzie mojemu Panu! Czyż nie jestem tylko człowiekiem - posłańcem?"</span>
<span data-aaya="94">I nic nie powstrzymuje ludzi, by uwierzyli - kiedy przyszła do nich droga prosta - jako posłańca?"</span>
<span data-aaya="95">Powiedz: "Jeśliby byli, na ziemi aniołowie, chodzący po niej w pokoju, to zesłalibyśmy dla nich z nieba anioła jako posłańca."</span>
<span data-aaya="96">Powiedz: "Wystarczy Bóg jako świadek między mną a wami! Zaprawdę, On jest świadomy i jasno widzący względem Swoich sług."</span>
<span data-aaya="97">Ten, kogo prowadzi Bóg, idzie drogą prostą; a dla tych, których On sprowadzi z drogi, nie znajdziesz opiekunów poza Nim. My zbierzemy ich w Dniu Zmartwychwstania - na ich twarzach, ślepych, głuchych, niemych. Ich miejscem schronienia będzie Gehenna. Za każdym razem, kiedy będzie przygasać, My zwiększymy dla nich ogień palący.</span>
<span data-aaya="98">Oto ich zapłata za to, iż nie wierzyli w Nasze znaki, i mówili: "Kiedy będziemy kośćmi i prochem, to czyż naprawdę będziemy wskrzeszeni w nowym stworzeniu?"</span>
<span data-aaya="99">Czyż oni nie pomyśleli, iż Bóg, który stworzył niebiosa i ziemię, jest w mocy stworzyć istoty podobne do nich? On ustanowił dla nich czas określony, nie ulegający wątpliwości; lecz niesprawiedliwi odrzucają wszystko, oprócz niedowiarstwa.</span>
<span data-aaya="100">Powiedz: "Jeślibyście posiadali skarby miłosierdzia z obawy przed rozdaniem - bo człowiek jest bardzo skąpy!"</span>
<span data-aaya="101">Daliśmy już Mojżeszowi dziewięć znaków jasnych. Zapytaj więc synów Izraela! Kiedy on przyszedł do nich, powiedział mu Faraon: "O Mojżeszu! Zaprawdę, sądzę, że jesteś zaczarowany!"</span>
<span data-aaya="102">On powiedział: "Ty dobrze wiesz, że zesłał je tylko Pan niebios i ziemi, jako dowody widzialne: I myślę, zaprawdę, o Faraonie, że jesteś zgubiony!"</span>
<span data-aaya="103">Wtedy on chciał wypędzić ich z kraju, lecz My zatopiliśmy jego wraz z tymi, którzy byli z nim.</span>
<span data-aaya="104">I powiedzieliśmy po jego śmierci synom Izraela: "Zamieszkujcie tę ziemię! A kiedy nadejdzie obietnica życia ostatecznego, My przyprowadzimy was jako różnobarwny tłum."</span>
<span data-aaya="105">I z prawdą zesłaliśmy go, i z prawdą on zstąpił. I My wysłaliśmy ciebie tylko jako zwiastuna i ostrzegającego.</span>
<span data-aaya="106">I Koran podzieliliśmy, abyś go recytował ludziom powoli. I zsyłaliśmy go stopniowo.</span>
<span data-aaya="107">Powiedz: "Wierzcie w niego albo też nie wierzcie!" Ci, którym wcześniej została dana wiedza, padają na twarze, wybijając pokłony, kiedy jest im recytowany, wybijając pokłony.</span>
<span data-aaya="108">Oni mówią: "Chwała niech będzie Panu naszemu! Zaprawdę, obietnica naszego Pana zostanie spełniona!"</span>
<span data-aaya="109">Oni padają na twarze płacząc, i to powiększa ich pokorę.</span>
<span data-aaya="110">Powiedz: "Módlcie się do Boga albo módlcie się do Miłosiernego! Jakkolwiek byście Go wzywali, On posiada najpiękniejsze imiona." Nie bądź zbyt głośny w swojej modlitwie ani też nie bądź w. niej za cichy! Poszukaj drogi pośredniej.</span>
<span data-aaya="111">I powiedz: "Chwała niech będzie Bogu, który nie wziął sobie żadnego syna, który nie ma żadnego współtowarzysza w królestwie, który nie ma żadnego opiekuna przeciw poniżeniu! " Wysławiaj Go, głosząc: "Bóg jest wielki!"</span>
</section>
<section data-sura="18">
<span data-name>سُوۡرَةُ الۡكَهۡفِ</span>
<span data-aaya="1">Chwała niech będzie Bogu, który zesłał Księgę Swojemu słudze i nie uczynił w niej żadnej krzywizny!</span>
<span data-aaya="2">Księgę prostą, aby ostrzegała przed strasznym nieszczęściem, nadchodzącym od Niego, i zwiastowała wiernym, którzy czynią dobre dzieła, iż czeka ich piękna nagroda</span>
<span data-aaya="3">- oni tam będą przebywać na wieki -</span>
<span data-aaya="4">I aby ostrzegała tych, którzy mówią: "Bóg wziął Sobie syna. "</span>
<span data-aaya="5">Ani oni nie posiadają o tym wiedzy, ani ich ojcowie. To słowo wielkiej wagi, które wychodzi z ich ust! Oni głoszą jedynie kłamstwo!</span>
<span data-aaya="6">I być może, jesteś gotów zadręczyć się ze zmartwienia, śledząc ich postępowanie, jeśli oni nie uwierzą w to opowiadanie.</span>
<span data-aaya="7">My uczyniliśmy to, co jest na ziemi, jej ozdobą, abyśmy mogli wypróbować, który z nich jest lepszy w działaniu.</span>
<span data-aaya="8">Lecz, zaprawdę, My uczynimy z niej nagą ziemię!</span>
<span data-aaya="9">Czy ty sądzisz, że mieszkańcy groty i Ar-Rakim są czymś osobliwym wśród Naszych znaków?</span>
<span data-aaya="10">Oto młodzieńcy schronili się do groty i powiedzieli: "Panie nasz! Daj nam miłosierdzie pochodzące od Ciebie i przygotuj nam słuszną drogę w naszej sprawie!"</span>
<span data-aaya="11">Przeto w tej grocie opieczętowaliśmy ich uszy - na wiele lat.</span>
<span data-aaya="12">Potem wskrzesiliśmy ich, aby się dowiedzieć, która z dwóch grup lepiej obliczy, jak długo oni tam przebywali.</span>
<span data-aaya="13">My opowiemy ci ich historię zgodnie z prawdą. Byli to młodzieńcy, którzy uwierzyli w swojego Pana, i My pomnożyliśmy ich drogę prostą.</span>
<span data-aaya="14">I umocniliśmy ich serca, kiedy powstali i powiedzieli: "Pan nasz, Pan niebios i ziemi. Nie będziemy wzywać żadnego boga, oprócz Niego; bo powiedzielibyśmy wówczas obrzydliwe kłamstwo.</span>
<span data-aaya="15">Ci nasi ludzie wzięli sobie bogów poza Nim. Gdyby oni chociaż przynieśli ze sobą jasny dowód! Czyż jest ktoś bardziej niesprawiedliwy aniżeli ten, kto wymyślił kłamstwo przeciwko Bogu?</span>
<span data-aaya="16">Kiedy oddzielicie się od nich Pan wasz roztoczy nad wami Swoje miłosierdzie i przygotuje dla waszej sprawy dogodną podporę."</span>
<span data-aaya="17">I mógłbyś był widzieć, jak słońce, kiedy wschodziło, odsuwało się od ich groty na prawo, a kiedy zachodziło, mijało ich z lewej strony, oni zaś znajdowali się w jej przestronnym wnętrzu. Oto jeden ze znaków Boga! Kogo Bóg prowadzi, ten idzie drogą prostą, a kogo On sprowadzi z drogi, ten nie znajdzie żadnego opiekuna prowadzącego drogą prawości.</span>
<span data-aaya="18">Mógłbyś uważać ich za czuwających, podczas gdy oni byli pogrążeni we śnie; My odwracaliśmy ich na prawo i na lewo, a pies ich znajdował się na progu z wyciągniętymi przednimi łapami. Gdybyś ich zobaczył, to z pewnością odwróciłbyś się od nich, uciekając, i zapewne ogarnąłby cię strach na ich widok.</span>
<span data-aaya="19">I tak wskrzesiliśmy ich, żeby się wzajemnie wypytywali. Jeden z nich powiedział: Ile czasu tam przebywaliście?" Oni powiedzieli: "Przebywaliśmy jeden dzień albo część jednego dnia." Oni powiedzieli: "Wasz Pan wie najlepiej, ile czasu przebywaliście. Wyślijcie więc jednego z was do miasta z waszymi pieniędzmi, aby się rozejrzał, kto ma najczyściejsze jedzenie, i przyniósł wam od niego zaopatrzenie;</span>
<span data-aaya="20">Bo jeśli oni was odkryją, to was ukamienują albo nawrócą was na swoją wiarę, i wtedy nigdy nie będziecie szczęśliwi."</span>
<span data-aaya="21">I tak daliśmy znać o nich, aby ludzie wiedzieli, że obietnica Boga jest prawdą i że nie ma żadnej wątpliwości co do Godziny! Kiedy sprzeczali się między sobą w ich sprawie, powiedzieli: "Wznieście nad nimi budowlę; Pan zna ich najlepiej!" Ci, którzy odnieśli zwycięstwo w ich sprawie, powiedzieli: "Powinniśmy zbudować nad nimi meczet!"</span>
<span data-aaya="22">Będą mówić: "Było ich trzech, a czwartym był ich pies." I będą mówili: "Było ich pięciu, a szóstym z nich był pies" - starając się odgadnąć to, co skryte. I będą mówić: "Było ich siedmiu, a ósmy wśród nich był pies." Powiedz: "Mój Pan zna najlepiej ich liczbę. Znają ich tylko nieliczni." Przeto nie prowadź z nimi sporu inaczej, jak tylko w sposób jawny, i nie wypytuj o nich żadnego z nich.</span>
<span data-aaya="23">Nie mów o niczym: "Z pewnością uczynię to jutro!",</span>
<span data-aaya="24">Nie dodawszy: "Jeśli Bóg zechce!" I wspomnij swojego Pana, jeśli Go zapomniałeś, i powiedz: "Być może, poprowadzi mnie mój Pan ku temu, co jest bliższe od tego względem prawości."</span>
<span data-aaya="25">I przebywali oni w swej grocie trzysta lat, i dodali sobie jeszcze dziewięć.</span>
<span data-aaya="26">Powiedz: "Bóg wie najlepiej, ile oni przebywali. Do Niego należy to, co skryte w niebiosach i na ziemi. Jak dobrze On widzi i słyszy! Oni nie mają, poza Nim, żadnego opiekuna, a On nie czyni nikogo współuczestnikiem w sprawowaniu władzy."</span>
<span data-aaya="27">I głoś to, co ci zostało objawione z Księgi twojego Pana! - Nikt nie zmieni Jego słów! - I nie znajdziesz, poza Nim, miejsca schronienia.</span>
<span data-aaya="28">I bądź cierpliwy z tymi, którzy rano i wieczór wzywają swego Pana, pragnąc oglądać Jego oblicze. I niech twoje oczy nie odwracają się od nich ku ozdobom życia tego świata. Nie słuchaj tego, którego serce uczyniliśmy niedbałym o to, by Nas wspominać, który postępuje za swoją namiętnością, którego postępowanie przekracza miarę.</span>
<span data-aaya="29">I mów: "Prawda pochodzi od waszego Pana. Przeto kto chce, niech wierzy, a kto nie chce, niech nie wierzy!" My przygotowaliśmy dla niesprawiedliwych ogień, który obejmie ich jak płótna namiotu. Jeśli będą wzywać pomocy, to zostanie im udzielona w postaci wody podobnej do roztopionego metalu, który pali twarze. Jakże to nieszczęsny napój! Jakże to złe miejsce wypoczynku!</span>
<span data-aaya="30">Zaprawdę, ci, którzy uwierzą i którzy będą czynić dobre dzieła... - My na pewno nie pozwolimy, by przepadła nagroda temu, kto czynił dobro!</span>
<span data-aaya="31">Oto ci, których czekają Ogrody Edenu, gdzie w dole płyną strumyki. Będą tam przebywać ozdobieni bransoletami ze złota, ubrani w szaty zielone z jedwabiu i brokatu; będą tam wypoczywać, wyciągnięci wygodnie na łożach. Jakże to wspaniała nagroda! Jakże to piękne miejsce wypoczynku!</span>
<span data-aaya="32">Przytocz im przypowieść o dwóch ludziach: Jednemu z nich przygotowaliśmy dwa ogrody winnej latorośli, które otoczyliśmy palmami; między nimi umieściliśmy pole zasiane zbożem.</span>
<span data-aaya="33">Obydwa ogrody dały swoje plony i nie przyniosły żadnej straty. I sprawiliśmy, iż wytrysnął strumyk między tymi dwoma ogrodami.</span>
<span data-aaya="34">I zebrał on owoce. Powiedział więc swojemu towarzyszowi, który z nim rozmawiał: "Ja mam więcej majątku od ciebie i jestem potężniejszy dzięki moim ludziom."</span>
<span data-aaya="35">Wszedł do swojego ogrodu i, wyrządzając sobie samemu niesprawiedliwość, powiedział: "Nie sądzę, żeby to kiedykolwiek zginęło;</span>
<span data-aaya="36">I nie wierzę, że nadejdzie Godzina. A jeśli zostanę sprowadzony do mego Pana, to znajdę z pewnością coś lepszego, w zamian za to, aniżeli ten ogród."</span>
<span data-aaya="37">I powiedział mu jego towarzysz, rozmawiając z nim: "Czy nie wierzysz w Tego, który cię stworzył z prochu, następnie z kropli spermy, a potem dał ci postać człowieka?</span>
<span data-aaya="38">Lecz co do mnie... On jest Bogiem, moim Panem! I ja nie dodaję memu Panu żadnego współtowarzysza.</span>
<span data-aaya="39">O, gdybyś ty, kiedy wszedłeś do twego ogrodu, powiedział: Jeśli Bóg zechce! Nie ma mocy, jak tylko u Boga! Chociaż widzisz, iż mam mniej majątku i dzieci od ciebie,</span>
<span data-aaya="40">To, być może, mój Pan da mi wkrótce coś lepszego niż twój ogród; a na niego ześle z nieba gwałtowny huragan, tak iż rankiem zamieni się w nagie wzgórze;</span>
<span data-aaya="41">Albo też woda zniknie w ziemi i nie zdołasz jej odnaleźć."</span>
<span data-aaya="42">I zniszczone zostały jego owoce. Wtedy zaczął wykręcać sobie ręce nad tym, co wydał na ten ogród - teraz ogołocony do samych drabinek - i powiedział: "Biada mi! O, gdybym był nie dodawał żadnego współtowarzysza memu Panu!"</span>
<span data-aaya="43">I nie miał on nikogo z ludzi, kto by mu pomógł, poza Bogiem; i nie był wspomożony.</span>
<span data-aaya="44">W podobnym przypadku opieka jest tylko u Boga, który jest Prawdą; On jest najlepszy w nagradzaniu, On jest najlepszy w ostatecznym wyniku.</span>
<span data-aaya="45">I przytocz im przypowieść o życiu tego świata, które jest podobne do wody, jaką My spuszczamy z nieba: miesza się z nią roślinność ziemi i potem staje się zeschłym zielem, które rozrzucają wiatry. Bóg jest nad każdą rzeczą wszechwładny!</span>
<span data-aaya="46">Bogactwo i synowie to ozdoba życia tego świata. Lecz dzieła nieprzemijające, dobre dzieła, otrzymają lepszą nagrodę u twego Pana i dają lepszą nadzieję.</span>
<span data-aaya="47">W Dniu, kiedy My poruszymy góry i kiedy zobaczysz, iż ziemia stała się gładką równiną, i kiedy ich zgromadzimy, nie pominąwszy nikogo z nich,</span>
<span data-aaya="48">Zostaną przedstawieni twemu Panu, w szeregach: "Przyszliście do Nas tak, jak was stworzyliśmy po raz pierwszy; myśleliście, że nie wyznaczymy wam czasu spotkania."</span>
<span data-aaya="49">I zostanie położona księga. I zobaczysz grzeszników przejętych tym, co w niej jest. Oni będą mówili: "Biada nam! Dlaczego ta księga nie opuszcza niczego, ani małego, ani wielkiego, w swoim wyliczeniu?" I znajdą przed sobą wszystko, co uczynili. Twój Pan nie wyrządzi krzywdy nikomu.</span>
<span data-aaya="50">Kiedy powiedzieliśmy aniołom: "Oddajcie pokłon Adamowi!" oni pokłonili się, z wyjątkiem Iblisa, który był spośród dżinów i który zbuntował się przeciwko rozkazowi swojego Pana. Czyż weźmiecie jego i jego potomstwo za opiekunów, poza Mną, podczas gdy oni są dla was wrogami? jakaż to zła zamiana dla niesprawiedliwych!</span>
<span data-aaya="51">Ja nie wziąłem ich za świadków przy stwarzaniu niebios i ziemi ani przy stwarzaniu ich samych; nie wezmę też jako pomocników tych, którzy sprowadzają z drogi.</span>
<span data-aaya="52">W Dniu, kiedy On powie: "Wezwijcie tych, których uznaliście za Moich współtowarzyszy!", to oni będą ich wzywać, lecz tamci nie odpowiedzą im, ponieważ uczyniliśmy między nimi przepaść.</span>
<span data-aaya="53">I grzesznicy zobaczą ogień. Pomyślą wtedy, że tam się dostaną, i nie znajdą od niego wybawienia.</span>
<span data-aaya="54">Przedstawiliśmy ludziom w tym Koranie wszelkiego rodzaju przypowieści, lecz człowiek jest, ponad wszystko, kłótliwy.</span>
<span data-aaya="55">I nic nie przeszkodziło ludziom, by uwierzyli, - kiedy przyszła do nich droga prosta - i by prosili swego Pana o przebaczenie; chyba że ma dosięgnąć ich los dawnych przodków albo spotkać kara twarzą w twarz.</span>
<span data-aaya="56">My wysyłamy posłańców tylko jako zwiastunów i ostrzegających. Lecz ci, którzy nie wierzą, toczą spory, posługując się fałszem, by zniszczyć prawdę. Oni przyjęli z drwiną Nasze znaki i to, czym ich ostrzegano.</span>
<span data-aaya="57">A któż jest bardziej niesprawiedliwy przez znak swojego pana, lecz odwrócił się od nich i zapomniał o tym, co przygotowały pierwej jego ręce? My położyliśmy na ich sercach osłony, żeby nie rozumieli, a w ich uszy - głuchotę. I nawet jeśli ty wezwiesz ich na prostą drogę, oni się nigdy na tej drodze nie znajdą.</span>
<span data-aaya="58">Twój Pan jest Przebaczający, pełen miłosierdzia. Gdyby ich chciał ukarać za to, co popełnili, to przyśpieszyłby ich karę. Lecz oni mają wyznaczony czas i nie znajdą od niego ucieczki.</span>
<span data-aaya="59">Wytraciliśmy mieszkańców tych oto miast, kiedy czynili niesprawiedliwość, i wyznaczyliśmy termin ich zguby.</span>
<span data-aaya="60">Oto powiedział Mojżesz do swego młodzieńca: "Nie ustanę, aż dojdę do zlewiska dwóch mórz, choćbym miał iść przez długie lata. "</span>
<span data-aaya="61">A kiedy doszli do zlewiska dwóch mórz, zapomnieli swojej ryby, która swobodnie odnalazła drogę w morzu.</span>
<span data-aaya="62">Kiedy już odeszli dalej, powiedział Mojżesz do swego młodzieńca: "Przynieś naszą żywność, ponieważ jesteśmy utrudzeni tą podróżą."</span>
<span data-aaya="63">On powiedział: "Czy nie zauważyłeś, że kiedy schroniliśmy się przy skale, zapomniałem o rybie; chyba tylko szatan mógł spowodować, że nie pamiętałem o niej i nie przypomniałem sobie; ona odnalazła swoją drogę w morzu jakimś dziwnym sposobem."</span>
<span data-aaya="64">Powiedział Mojżesz: "To jest to, czego pragnęliśmy!" I obydwaj zawrócili po swoich śladach.</span>
<span data-aaya="65">I znaleźli pewnego sługę z Moich sług, któremu użyczyliśmy Naszego miłosierdzia i którego nauczyliśmy wiedzy pochodzącej od Nas.</span>
<span data-aaya="66">Rzekł do niego Mojżesz: "Czy mogę postępować za tobą, abyś mnie pouczył o drodze prawości, której ciebie nauczono?"</span>
<span data-aaya="67">On powiedział: "Ty nie potrafisz być przy mnie cierpliwy.</span>
<span data-aaya="68">Jakże będziesz przy mnie cierpliwy wobec tego, czego nie znasz?"</span>
<span data-aaya="69">Powiedział Mojżesz: "Znajdziesz mnie, jeśli Bóg zechce, cierpliwym i nie sprzeciwię się żadnemu twemu rozkazowi."</span>
<span data-aaya="70">On powiedział: "Jeśli będziesz postępował za mną, to nie pytaj mnie o nic, dopóki ci o tym nie wspomnę."</span>
<span data-aaya="71">I obydwaj wyruszyli w drogę. Aż kiedy wsiedli na statek, on przedziurawił go. Powiedział Mojżesz: "Czy ty go przedziurawiłeś; aby zatopić ludzi znajdujących się na nim? Uczyniłeś rzecz zdumiewającą!"</span>
<span data-aaya="72">On powiedział: "Czyż nie powiedziałem, że nie potrafisz być ze mną cierpliwy?"</span>
<span data-aaya="73">Powiedział Mojżesz: "Nie gań mnie za to, o czym zapomniałem, i nie rób mi trudności z tego powodu!"</span>
<span data-aaya="74">I znowu wyruszyli w drogę. Aż kiedy spotkali pewnego chłopca, on go zabił. Powiedział Mojżesz: "Czy zabiłeś człowieka, który nie był winien żadnego zabójstwa? Popełniłeś rzecz niegodziwą!"</span>
<span data-aaya="75">On rzekł: "Czyż nie powiedziałem ci, że nie potrafisz być cierpliwym przy mnie?"</span>
<span data-aaya="76">Rzekł Mojżesz: "Jeśli odtąd jeszcze cię o coś zapytam, to nie uważaj mnie już za swojego towarzysza; ale z góry się na to godzę!"</span>
<span data-aaya="77">Następnie wyruszyli w drogę. Aż kiedy przybyli do pewnego miasta, poprosili jego mieszkańców o jedzenie. Lecz ci odmówili ugoszczenia ich. Obydwaj znaleźli zatem mur, który groził zawaleniem się, i sługa postawił go prosto. Powiedział Mojżesz: "Gdybyś chciał, to wziąłbyś za to zapłatę."</span>
<span data-aaya="78">On powiedział: "To oznacza, że musimy się rozdzielić. Lecz ja wyjaśnię ci to, do czego ty nie miałeś cierpliwości.</span>
<span data-aaya="79">Jeśli chodzi o statek, to należał on do biednych ludzi, którzy pracowali na morzu. Chciałem go uszkodzić, bo za nimi podążał król, który zabierał każdy statek siłą.</span>
<span data-aaya="80">A co się tyczy tego chłopca, to jego rodzice byli wierzącymi i obawialiśmy się, że on narzuci im bunt i niewiarę;</span>
<span data-aaya="81">Otóż chcieliśmy, aby ich Pan dał im na to miejsce lepszego od niego i bardziej czystego, i bliższego uczuciem miłosierdzia.</span>
<span data-aaya="82">A co się tyczy muru, to należał on do dwóch sierot żyjących w tym mieście. pod nim znajdował się ich skarb. Ojciec ich był człowiekiem pobożnym i chciał twój Pan, aby po osiągnięciu dojrzałego wieku wydobyli swój skarb, jako dowód miłosierdzia od twego Pana. Nie czyniłem ja tego z własnego nakazu. Oto wyjaśnienie tego, w czym nie potrafiłeś być cierpliwym."</span>
<span data-aaya="83">I będą ciebie pytać o Zu'l-Karnajna. Powiedz: "Ja przytoczę wam o nim pewne wspomnienie."</span>
<span data-aaya="84">Oto umocniliśmy go na ziemi i daliśmy mu do każdej rzeczy jakąś drogę.</span>
<span data-aaya="85">I poszedł on po pewnej drodze.</span>
<span data-aaya="86">A kiedy dotarł do zachodu słońca, to zobaczył, że ono schodzi do jakiegoś błotnistego źródła; a przy nim napotkał jakiś lud. Powiedzieliśmy: "O Zu`l-Karnajnie Albo ukarzesz ich, albo też postąpisz względem nich pięknie."</span>
<span data-aaya="87">On powiedział: "Tego, kto jest niesprawiedliwy, ukarzemy; potem zostanie on zwrócony swemu Panu, który go ukarze karą dotkliwą.</span>
<span data-aaya="88">Natomiast ten, kto wierzy i czyni dobro, będzie miał jako zapłatę nagrodę najpiękniejszą i my podamy mu nasz rozkaz łatwy do wykonania."</span>
<span data-aaya="89">Następnie poszedł inną drogą.</span>
<span data-aaya="90">Aż kiedy doszedł do wschodu słońca, spostrzegł, iż ono wschodzi nad ludem, nad którym me rozpostarliśmy za która by go przed nim chroniła.</span>
<span data-aaya="91">Tak było. I objęliśmy wiedzą wszystko, co on posiadał.</span>
<span data-aaya="92">Następnie znowu poszedł inną drogą.</span>
<span data-aaya="93">Aż kiedy doszedł do miejsca znajdującego się między dwoma zaporami, znalazł za nimi pewien lud, który zaledwie mógł pojąć jakąkolwiek mowę.</span>
<span data-aaya="94">O powiedzieli: "O Zulâ-Karnajnie! Oto Gog i Magog sieją zgorszenie na ziemi! Czy moglibyśmy przygotować dla ciebie daninę, abyś zbudował między nami i między nimi zaporę?"</span>
<span data-aaya="95">On powiedział: "To, w czym umocnił mnie mój Pan, jest lepsze; udzielcie mi więc wydatnej pomocy, a ja zbuduję między wami a nimi tamę.</span>
<span data-aaya="96">Przynieście mi sztaby żelaza!" A kiedy wyrównali przestrzeń między dwoma zboczami, powiedział: "Dmuchajcie!" A kiedy uczynił je jak ogień, powiedział: "Przynieście mi roztopionej miedzi, abym wlał na to żelazo."</span>
<span data-aaya="97">I nie mogli ani wedrzeć się na nią, ani też nie mogli przebić w niej dziury.</span>
<span data-aaya="98">On powiedział: "To jest miłosierdzie od mojego Pana! A kiedy przyjdzie obietnica Pana, to On uczyni ją pyłem. Obietnica mojego Pana jest prawdą!"</span>
<span data-aaya="99">I My pozwolimy tego Dnia, iż wzburzą się jedni przeciw drugim jak fale. I zadmą w trąbę. Wtedy My zbierzemy ich wszystkich razem.</span>
<span data-aaya="100">I przedstawimy tego Dnia Gehennę dla niewiernych szeroko otwartą;</span>
<span data-aaya="101">Dla tych, których oczy były przesłonięte od Mojego napomnienia i którzy nie byli zdolni słyszeć.</span>
<span data-aaya="102">Czy ci, którzy nie uwierzyli, sądzą, że wezmą sobie Moje sługi, poza Mną, jako opiekunów? Zaprawdę, przygotowaliśmy Gehennę jako mieszkanie dla niewiernych.</span>
<span data-aaya="103">Powiedz: "Czyż ja mam wam obwieścić o tych, którzy ponieśli największą stratę przez swoje czyny?</span>
<span data-aaya="104">- o tych, których wysiłek zagubił się w życiu tego świata, gdy tymczasem sądzili, iż czynią dobrze?"</span>
<span data-aaya="105">To są ci, którzy nie wierzą w znaki swego Pana i w Jego spotkanie. Czyny ich są daremne i My, w Dniu Zmartwychwstania, nie nadamy im żadnej wagi.</span>
<span data-aaya="106">To ich zapłata - Gehenna, za to, iż nie wierzyli, za to, iż wzięli sobie za przedmiot szyderstwa Nasze znaki i Naszych posłańców.</span>
<span data-aaya="107">Zaprawdę, ci, którzy wierzą i czynią dobre dzieła, będą mieli Ogrody Raju jako mieszkanie,</span>
<span data-aaya="108">Gdzie będą przebywać na wieki, i nie będą pragnąć nic w zamian.</span>
<span data-aaya="109">Powiedz: "Jeśliby było morze atramentu dla słów mojego Pana, to z pewnością ono wyczerpałoby się wcześniej aniżeli słowa mojego Pana, nawet gdybyśmy dodali jeszcze jedno takie morze."</span>
<span data-aaya="110">Powiedz: "Ja jestem tylko człowiekiem śmiertelnym, podobnym do was. Zostało mi tylko objawione, że Bóg wasz jest Bogiem Jedynym. Przeto kto się spodziewa spotkać swego Pana, niech pełni pobożne dzieła i niech nie dodaje żadnego współtowarzysza, kiedy oddaje cześć swojemu Panu."</span>
</section>
<section data-sura="19">
<span data-name>سُوۡرَةُ مَرۡيَمَ</span>
<span data-aaya="1">Kaf. Ha. Ja. Ajn. Sad.</span>
<span data-aaya="2">Wspomnienie o miłosierdziu twego Pana względem Jego sługi Zachariasza.</span>
<span data-aaya="3">Oto wezwał on swego Pana wezwaniem skrytym.</span>
<span data-aaya="4">Powiedział on: "Panie mój! Moje kości osłabły, a głowa rozjaśniła się siwizną. A ja nigdy nie byłem, Panie mój, w modlitwie do Ciebie nieszczęśliwy.</span>
<span data-aaya="5">Oto obawiam się moich bliskich po mojej śmierci. A moja żona jest bezpłodna. Daj mi więc od Ciebie następcę!</span>
<span data-aaya="6">On będzie po mnie dziedziczył; on będzie dziedzicem rodu Jakuba. Panie mój! Znajdź w nim upodobanie!"</span>
<span data-aaya="7">"O Zachariaszu! Oto My obwieszczamy ci radosną wieść - syna, którego imię będzie Jan! Nie daliśmy tego samego imienia nikomu przedtem."</span>
<span data-aaya="8">On powiedział: "Panie mój! Jakże ja będę miał syna, skoro moja żona jest bezpłodna, a ja osiągnąłem już podeszły wiek starca."</span>
<span data-aaya="9">Powiedział On: "Tak będzie! Powiedział twój Pan: To jest dla Mnie łatwe. Ja przecież stworzyłem cię przedtem, kiedy byłeś niczym."</span>
<span data-aaya="10">Powiedział: "Panie mój! Uczyń mi jakiś znak!" Rzekł: "Oto mój znak dla ciebie: nie będziesz mówił do ludzi przez trzy noce, będąc zdrowym."</span>
<span data-aaya="11">Wyszedł on wtedy z sanktuarium do swojego ludu i zasugerował im: "Głoście chwałę rano i wieczorem!"</span>
<span data-aaya="12">"O Janie! Trzymaj Księgę mocno! " Daliśmy mu mądrość, kiedy był małym chłopcem;</span>
<span data-aaya="13">I współczucie pochodzące od Nas, i czystość.</span>
<span data-aaya="14">Był on bogobojny; był dobry dla swoich rodziców; nie był tyranem, buntownikiem.</span>
<span data-aaya="15">Pokój mu: w dniu, kiedy się urodził, w dniu, kiedy będzie umierał, w dniu, kiedy zostanie wskrzeszony do życia!</span>
<span data-aaya="16">I wspomnij w Księdze Marię! Oto ona oddaliła się od swojej rodziny do pewnego miejsca na wschodzie.</span>
<span data-aaya="17">I oddzieliła się od nich zasłoną. Wtedy posłaliśmy do niej Naszego Ducha i on ukazał się jej jako doskonały człowiek.</span>
<span data-aaya="18">Powiedziała: "Szukam schronienia u Miłosiernego przed tobą, jeśli jesteś bogobojny."</span>
<span data-aaya="19">On powiedział: "Ja jestem tylko posłańcem twego Pana, aby dać tobie chłopca czystego."</span>
<span data-aaya="20">Ona powiedziała: "Jakże mogę mieć syna, kiedy nie dotknął mnie żaden śmiertelnik ani też nie byłam występną?"</span>
<span data-aaya="21">On powiedział: "Tak będzie! Powiedział twój Pan: To jest dla Mnie łatwe. Uczynimy z niego znak dla ludzi i miłosierdzie pochodzące od Nas. To jest sprawa zdecydowana!"</span>
<span data-aaya="22">I poczęła go, i oddaliła się z nim w dalekie miejsce.</span>
<span data-aaya="23">I doprowadziły ją bóle porodowe do pnia drzewa palmowego. Powiedziała: "Obym była umarła przedtem; obym była całkowicie zapomniana!"</span>
<span data-aaya="24">Wtedy będące u jej stóp dziecko zawołało do niej: "Nie smuć się! Twój Pan umieścił u twych stóp strumyk.</span>
<span data-aaya="25">Potrząśnij ku sobie pień palmy, ona ci zrzuci świeże, dojrzałe daktyle.</span>
<span data-aaya="26">Jedz, pij i daj oczom ochłodę! A jeśli zobaczysz jakiegoś człowieka, to powiedz: ślubowałam Miłosiernemu post, nie będę więc dziś mówić z nikim."</span>
<span data-aaya="27">I przyszła z nim do swego ludu niosąc go. Oni powiedzieli: "O Mario! Uczyniłaś rzecz niesłychaną!</span>
<span data-aaya="28">O siostro Aarona! Twój ojciec nie był złym człowiekiem i matka twoja nie była występna."</span>
<span data-aaya="29">Wtedy ona wskazała na nie. Oni powiedzieli: "Jakże będziemy przemawiać do kogoś, kto jest w kołysce, do małego chłopca?"</span>
<span data-aaya="30">On powiedział: "Zaprawdę, ja jestem sługą Boga! On dał mi Księgę i uczynił mnie prorokiem.</span>
<span data-aaya="31">On mnie błogosławi, gdziekolwiek się znajduję. On nakazał mi modlitwę i jałmużnę - jak długo będę żył -</span>
<span data-aaya="32">I dobroć dla mojej matki. On nie uczynił mnie ani tyranem, ani nieszczęśliwym.</span>
<span data-aaya="33">I pokój nade mną w dniu, kiedy się urodziłem, w dniu, kiedy będę umierał, w dniu, kiedy będę wskrzeszony do życia."</span>
<span data-aaya="34">To jest Jezus, syn Marii, słowo Prawdy, w którą powątpiewają.</span>
<span data-aaya="35">Nie jest odpowiednie dla Boga, aby przybrał Sobie syna. Niech Mu będzie chwała! Kiedy On postanowi jakąś rzecz, to tylko mówi: "Bądź!", i ona jest.</span>
<span data-aaya="36">Zaprawdę, Bóg jest moim Panem i waszym Panem! Czcijcie Go! To jest droga prosta!</span>
<span data-aaya="37">I powstały wśród nich sekty. Lecz biada tym, którzy nie uwierzyli, na widok Dnia Wielkiego!</span>
<span data-aaya="38">Jakże szybko oni usłyszą i zobaczą w Dniu, kiedy przyjdą do Nas! Lecz niesprawiedliwi są dzisiaj w błędzie oczywistym.</span>
<span data-aaya="39">I ostrzegaj ich przed Dniem westchnienia kiedy sprawa zostanie rozstrzygnięta; oni jednak są niedbali i nie wierzą.</span>
<span data-aaya="40">Zaprawdę, My dziedziczymy ziemię i tych, którzy są na niej; oni zostaną do Nas sprowadzeni.</span>
<span data-aaya="41">I wspomnij w Księdze Abrahama! To był człowiek sprawiedliwy, prorok!</span>
<span data-aaya="42">Oto powiedział on do swojego ojca: "O mój ojcze! Dlaczego czcisz to, co nie słyszy, to, co nie widzi, to, co ci nic nie pomoże?</span>
<span data-aaya="43">O mój ojcze! Ja otrzymałem wiedzę, która nie przyszła do ciebie; postępuj więc za mną, poprowadzę ciebie drogą równą!</span>
<span data-aaya="44">O mój ojcze! Nie czcij szatana! Zaprawdę, szatan jest buntownikiem względem Miłosiernego!</span>
<span data-aaya="45">O mój ojcze! Boję się, aby cię nie dotknęła kara od Miłosiernego i abyś nie był poplecznikiem szatana."</span>
<span data-aaya="46">On powiedział: O Abrahamie! Czy ty wyrzekasz się moich bogów? Jeśli nie zaprzestaniesz, to ja ciebie ukamienuję! Oddal się ode mnie na jakiś czas!"</span>
<span data-aaya="47">Powiedział: "Pokój tobie! Będę prosił mego Pana o przebaczenie dla ciebie. On przecież jest dla mnie miłościwy.</span>
<span data-aaya="48">Ja się odłączam od was i od tego, co wy wzywacie poza Bogiem. Ja wzywam swego Pana. Być może, nie będę nieszczęśliwy w modlitwie do mego Pana."</span>
<span data-aaya="49">A kiedy Abraham odłączył się od nich i od tego, co oni czcili poza Bogiem, obdarzyliśmy go Izaakiem i Jakubem; i wszystkich uczyniliśmy prorokami.</span>
<span data-aaya="50">I obdarzyliśmy ich Naszym miłosierdziem; uczyniliśmy dla nich język prawdy wyniosłym.</span>
<span data-aaya="51">I wspomnij w Księdze Mojżesza, który był szczerze oddany i był prorokiem!</span>
<span data-aaya="52">Wezwaliśmy go z prawej strony góry i sprowadziliśmy go blisko dla poufnej rozmowy.</span>
<span data-aaya="53">I podarowaliśmy mu, z Naszego miłosierdzia, brata jego Aarona, proroka.</span>
<span data-aaya="54">I wspomnij w Księdze Isma`ila, który był szczery w obietnicy; był on posłańcem, prorokiem.</span>
<span data-aaya="55">On nakazał swojej rodzinie modlitwę i jałmużnę; i Pan znalazł w nim upodobanie.</span>
<span data-aaya="56">I wspomnij w Księdze Idrisa, który był sprawiedliwy, był prorokiem.</span>
<span data-aaya="57">I wynieśliśmy go na miejsce wyniosłe.</span>
<span data-aaya="58">Oto ci, których Bóg obsypał dobrodziejstwami: spośród proroków z potomstwa Adama; spośród tych, których zabraliśmy z Noem; spośród potomstwa Abrahama i Izraela; spośród tych, których prowadziliśmy drogą prostą i których wybraliśmy. Kiedy były im recytowane znaki Miłosiernego, oni padali na twarz, wybijając pokłony i płacząc.</span>
<span data-aaya="59">Po nich przyszli następcy, którzy zaniechali modlitwy i poszli za swoimi namiętnościami; niebawem spotka ich zguba.</span>
<span data-aaya="60">Z wyjątkiem tych, którzy się nawrócili, którzy uwierzyli i czynią dobro. Ci wejdą do Ogrodu i nie doznają w niczym niesprawiedliwości.</span>
<span data-aaya="61">Do Ogrodów Edenu, które obiecał Miłosierny swoim sługom wierzącym w to, co skryte. Zaprawdę, Jego obietnica się spełnia!</span>
<span data-aaya="62">Nie będą oni tam słyszeć pustej gadaniny, lecz tylko: "Pokój!" Będą tam mieli zaopatrzenie rano i wieczorem.</span>
<span data-aaya="63">Oto jest Ogród, który My dajemy w dziedzictwo tym spośród Naszych sług, którzy są bogobojni.</span>
<span data-aaya="64">My zstępujemy tylko na rozkaz Tego Pana. Do Niego należy to, co jest przed nami, to, co jest za nami, i to, co jest między tym wszystkim. Twój Pan nie zapomina!</span>
<span data-aaya="65">On jest Panem niebios i ziemi, i tego, co jest między nimi. Przeto oddawaj Mu cześć i bądź wytrwałym Jego czcicielem! Czy ty znasz kogoś, kto może być nazwany Jego imieniem?</span>
<span data-aaya="66">Człowiek mówi: "Czy kiedy umrę, to z pewnością zostanę wyprowadzony żywy?"</span>
<span data-aaya="67">Czy człowiek sobie nie przypomina, iż My stworzyliśmy go poprzednio, kiedy był niczym?</span>
<span data-aaya="68">Na twego Pana! My zbierzemy z pewnością ich i szatanów i rzucimy ich wokół Gehenny na kolana!</span>
<span data-aaya="69">Następnie wydzielimy z każdej sekty tych spośród nich, którzy byli najbardziej zbuntowani przeciwko Miłosiernemu.</span>
<span data-aaya="70">My przecież najlepiej znamy tych, którzy najbardziej zasługują na to, by się tam palić.</span>
<span data-aaya="71">Nie ma wśród was takiego, kto by tam nie miał przybyć. To jest rozstrzygające postanowienie twojego Pana!</span>
<span data-aaya="72">Następnie My uratujemy tych, którzy byli bogobojni, a niesprawiedliwych pozostawimy tam na kolanach.</span>
<span data-aaya="73">Kiedy są im recytowane Nasze znaki, jako jasne dowody, mówią ci, którzy nie uwierzyli, do tych, którzy uwierzyli: "Która z tych dwóch grup jest lepsza pod względem swego położenia i przebywa w lepszym towarzystwie?"</span>
<span data-aaya="74">Ileż to pokoleń wytraciliśmy przed nimi, które były wspanialsze bogactwem i wyglądem!</span>
<span data-aaya="75">Powiedz: "Każdemu, kto znajduje się w błędzie, niech Miłosierny przedłuży czas; aż zobaczą oni to, co im zostało obiecane: albo karę, albo Godzinę." Wtedy oni się dowiedzą, kto ma gorsze miejsce i kto jest słabszy jako wojsko.</span>
<span data-aaya="76">Bóg pomnaża drogę prostą tym, którzy nią idą. A dobre dzieła, które są trwałe, otrzymają u twego Pana jeszcze lepszą nagrodę i lepszą odpłatę.</span>
<span data-aaya="77">Czy ty widziałeś tego, który nie wierzy w Nasze znaki? On mówi: "Z pewnością dane mi będą majątek i dzieci!"</span>
<span data-aaya="78">Czy on zbadał to, co skryte, albo czy zawarł on przymierze z Miłosiernym?</span>
<span data-aaya="79">Wcale nie! My zapiszemy to, co on mówi, i znacznie przedłużymy mu karę.</span>
<span data-aaya="80">My odziedziczymy po nim to, co on mówi, i on przyjdzie do Nas sam jeden.</span>
<span data-aaya="81">Oni wzięli sobie bogów poza Bogiem, aby byli dla nich potęgą.</span>
<span data-aaya="82">Wcale nie tak! Oni odrzucą ich cześć i okażą się ich przeciwnikami.</span>
<span data-aaya="83">Czy ty nie widziałeś, iż posłaliśmy szatanów przeciw niewiernym, aby ich stale pobudzali do złego?</span>
<span data-aaya="84">Dlatego nie śpiesz się przeciwko nim! My dajemy im tylko pewną liczbę.</span>
<span data-aaya="85">W Dniu, kiedy zbierzemy bogobojnych ku Miłosiernemu, jako wybrane poselstwo,</span>
<span data-aaya="86">Popędzimy grzeszników ku Gehennie, jako stado do wodopoju.</span>
<span data-aaya="87">Oni nie będą mieli żadnego wstawiennictwa oprócz tych, którzy zawarli przymierze z Miłosiernym.</span>
<span data-aaya="88">Oni powiedzieli: "Miłosierny wziął Sobie syna!"</span>
<span data-aaya="89">Popełniliście rzecz potworną!</span>
<span data-aaya="90">Niebiosa omal nie rozrywają się, a ziemia omal nie popęka szczelinami, a góry omal nie rozpadną się w proch</span>
<span data-aaya="91">- od tego, iż oni przypisali Miłosiernemu syna.</span>
<span data-aaya="92">A nie godzi się Miłosiernemu, aby wziął sobie syna!</span>
<span data-aaya="93">Każdy, kto jest w niebiosach i na ziemi, przychodzi do Miłosiernego jako sługa.</span>
<span data-aaya="94">On ich przeliczył i policzył ich dobrze.</span>
<span data-aaya="95">I oni wszyscy przyjdą do Niego, w Dniu Zmartwychwstania, pojedynczo.</span>
<span data-aaya="96">Zaprawdę, tym, którzy uwierzyli i którzy pełnili dobre dzieła - Miłosierny przygotuje miłość.</span>
<span data-aaya="97">I My uczyniliśmy go łatwym, w twoim języku, abyś głosił radosną wieść bogobojnym i ostrzegał przezeń ludzi opornych.</span>
<span data-aaya="98">Ileż pokoleń wytraciliśmy przed nimi! Czy ty przeczuwasz choć jednego z nich? Czy ty słyszysz choć najmniejszy ich szept?</span>
</section>
<section data-sura="20">
<span data-name>سُوۡرَةُ طٰهٰ</span>
<span data-aaya="1">Ta. Ha.</span>
<span data-aaya="2">Nie zesłaliśmy ci Koranu,. abyś był nieszczęśliwy,</span>
<span data-aaya="3">Lecz jako napomnienie dla tego, kto się obawia;</span>
<span data-aaya="4">Jako objawienie Tego, który stworzy ziemię i niebiosa wyniosłe.</span>
<span data-aaya="5">Miłosierny umocnił się na tronie.</span>
<span data-aaya="6">Do Niego należy: to, co jest w niebiosach, to, co jest na ziemi, to, co jest między nimi, i to, co jest pod ziemią.</span>
<span data-aaya="7">I jeśli będziesz mówił głośno... - przecież On zna i tajemnicę,' i to, co jest najbardziej skryte.</span>
<span data-aaya="8">Bóg! Nie ma boga, jak tylko On! Do Niego należą najpiękniejsze imiona!</span>
<span data-aaya="9">Czy doszło do ciebie opowiadanie o Mojżeszu?</span>
<span data-aaya="10">Oto zobaczył on ogień i powiedział do swojej rodziny: "Pozostańcie! Zauważyłem ogień, być może, przyjdę do was z głownią albo znajdę dzięki temu ogniowi dobrą drogę."</span>
<span data-aaya="11">A kiedy podszedł do niego, usłyszał zawołanie: "O Mojżeszu!</span>
<span data-aaya="12">Zaprawdę, Ja jestem twoim panem! Zdejmę twoje sandały! Jesteś w świętej dolinie Tuwa!</span>
<span data-aaya="13">Ja ciebie wybrałem; posłuchaj tego, co ci będzie objawione!</span>
<span data-aaya="14">Zaprawdę, Ja jestem Bogiem! Nie ma boga, jak tylko Ja! Czcij Mnie więc i odprawiaj modlitwę, wspominając Mnie!</span>
<span data-aaya="15">Zaprawdę, Godzina nadchodzi! Gotów jestem utrzymać ją w ukryciu, aby każda dusza otrzymała nagrodę za to, o co się pilnie stara.</span>
<span data-aaya="16">Niech nie odsunie cię od niej ten, kto w nią nie wierzy, ten, kto idzie za swoimi namiętnościami, bo inaczej się zgubisz.</span>
<span data-aaya="17">Co ty masz w prawej ręce, Mojżeszu?"</span>
<span data-aaya="18">Powiedział: "To jest moja laska, na której się opieram, i strącam za jej pomocą liście dla moich owiec; oddaje mi ona jeszcze inne przysługi."</span>
<span data-aaya="19">Powiedział Bóg: "Rzuć ją, o Mojżeszu!"</span>
<span data-aaya="20">On rzucił ją i oto stała się wężem, który pełzał.</span>
<span data-aaya="21">Powiedział: "Chwyć go! Nie obawiaj się! My przywrócimy go do jego pierwszego stanu.</span>
<span data-aaya="22">Przyciśnij rękę do twego boku; ona wyjdzie biała bez żadnej szkody. To drugi znak</span>
<span data-aaya="23">Mający pokazać ci niektóre z Naszych wielkich znaków.</span>
<span data-aaya="24">Idź do Faraona, on przecież jest buntownikiem."</span>
<span data-aaya="25">Powiedział: "Panie mój! Rozszerz moje piersi</span>
<span data-aaya="26">I ułatw moje zadanie!</span>
<span data-aaya="27">Rozwiąż węzeł mojego języka,</span>
<span data-aaya="28">Aby oni pojęli moją mowę.</span>
<span data-aaya="29">Daj mi pomocnika z mojej rodziny</span>
<span data-aaya="30">- Aarona, mojego brata!</span>
<span data-aaya="31">Wzmocnij przez niego moją siłę!</span>
<span data-aaya="32">Uczyń go współtowarzyszem w mojej sprawie,</span>
<span data-aaya="33">Abyśmy wysławiali Ciebie wielekroć</span>
<span data-aaya="34">I abyśmy wielekroć Ciebie wspominali.</span>
<span data-aaya="35">Zaprawdę, Ty widzisz nas doskonale!"</span>
<span data-aaya="36">Powiedział: "Zostało ci dane, o Mojżeszu, to, o co prosiłeś.</span>
<span data-aaya="37">Już innym razem okazaliśmy ci dobroć,</span>
<span data-aaya="38">Kiedy objawiliśmy twojej matce to, co było objawione:</span>
<span data-aaya="39">Wrzuć go do skrzyni, potem wrzuć go w morze i niech morze wyrzuci go na brzeg. Niech zabierze go Mój i jego wróg! I skierowałem na ciebie Moją miłość, abyś został ukształtowany na Moich oczach.</span>
<span data-aaya="40">Oto przechodziła twoja siostra i powiedziała: "Czy mogę wskazać wam kogoś, kto by się o niego zatroszczył? Wtedy zwróciliśmy cię twojej matce, aby doznało ochłody jej oko i aby się nie smuciła. Ty zabiłeś pewnego człowieka, a My wybawiliśmy cię od utrapienia i zesłaliśmy na ciebie ciężkie próby. Pozostawałeś przez lata wśród ludu Madian. Następnie powróciłeś, o Mojżeszu, na zasadzie postanowienia.</span>
<span data-aaya="41">Ja wybrałem ciebie dla Siebie.</span>
<span data-aaya="42">Idźcie, ty i twój brat, z Moimi znakami! Nie słabnijcie we wspominaniu Mnie!</span>
<span data-aaya="43">Idź do Faraona, on jest buntownikiem.</span>
<span data-aaya="44">Przemówcie do niego mową łagodną! Być może, on się zastanowi albo dozna obawy!"</span>
<span data-aaya="45">Oni powiedzieli: "O Panie nasz! My przecież boimy się, że on rozgniewa się na nas albo okaże się tyranem."</span>
<span data-aaya="46">Powiedział: "Nie obawiajcie się! Zaprawdę, Ja jestem z wami - słyszę i widzę!</span>
<span data-aaya="47">Idźcie więc do niego i powiedzcie: My jesteśmy posłańcami twego Pana. Odpraw więc z nami synów Izraela i nie karz ich! Przyszliśmy do ciebie ze znakiem od twego Pana. Pokój temu, kto idzie drogą prostą!</span>
<span data-aaya="48">Zostało nam przecież objawione, że kara na pewno spadnie na tego, kto zadaje kłam i odwraca się."</span>
<span data-aaya="49">On powiedział: "A kto jest waszym Panem, o Mojżeszu?!"</span>
<span data-aaya="50">Powiedział: "Pan nasz to Ten, który dał każdej rzeczy kształt, następnie poprowadził drogą prostą."</span>
<span data-aaya="51">On powiedział: "A co jest z pierwszymi pokoleniami?"</span>
<span data-aaya="52">Powiedział: "Wiedza o nich jest u mojego Pana - w Księdze. Nie błądzi mój Pan i nie zapomina!"</span>
<span data-aaya="53">On jest Tym, który uczynił dla was ziemię kolebką i dla was wytyczył na niej drogi, i spuścił z nieba wodę. I wyprowadziliśmy dzięki niej wszelkie pary różnych roślin.</span>
<span data-aaya="54">Jedzcie i popasajcie wasze stada! Zaprawdę, w tym są znaki dla ludzi obdarzonych rozumem!</span>
<span data-aaya="55">Z ziemi was stworzyliśmy i sprawimy, iż do niej powrócicie i z niej was wyprowadzimy po raz drugi.</span>
<span data-aaya="56">I pokazaliśmy Faraonowi wszystkie Nasze znaki, lecz on uznał je za kłamstwo i odrzucił.</span>
<span data-aaya="57">Powiedział: "Czy przyszedłeś do nas, by wyprowadzić nas z naszej ziemi swoimi czarami, o Mojżeszu?!</span>
<span data-aaya="58">My również pokażemy ci podobne czary! Naznacz więc dla nas i dla ciebie czas spotkania, którego ani my nie naruszymy, ani ty - i miejsce odpowiednie!"</span>
<span data-aaya="59">Powiedział: "Wasze spotkanie niech nastąpi w dniu święta i niech się ludzie zgromadzą w biały dzień!"</span>
<span data-aaya="60">Wtedy odwrócił się Faraon i zebrał swoją chytrość; potem przyszedł.</span>
<span data-aaya="61">Powiedział do nich Mojżesz: "Biada wam! Nie wymyślajcie przeciw Bogu kłamstwa, bo On zniszczy was karą! Oszukał się ten, kto wymyślił kłamstwo!"</span>
<span data-aaya="62">I prowadzili spór między sobą w tej sprawie, i zachowali w tajemnicy tę tajną dysputę.</span>
<span data-aaya="63">Mówili oni: "Ci dwaj to są tylko czarownicy, którzy chcą was wyprowadzić z waszej ziemi za pomocą swoich czarów i zniszczyć waszą przykładną drogę.</span>
<span data-aaya="64">Zbierzcie więc waszą chytrość, przybywajcie w szeregu! Szczęśliwy będzie dzisiaj ten, kto weźmie górę!"</span>
<span data-aaya="65">Powiedzieli oni: "O Mojżeszu! Albo rzuć ty, albo my rzucimy pierwsi!"</span>
<span data-aaya="66">Powiedział: Owszem! Rzucajcie!" I wydało się jemu, że ich sznury i laski poruszają się na skutek ich czarodziejstwa.</span>
<span data-aaya="67">I Mojżesz poczuł w swojej duszy strach.</span>
<span data-aaya="68">Powiedzieliśmy mu: "Nie obawiaj się! Ty będziesz tym,. który weźmie górę!</span>
<span data-aaya="69">Rzuć to, co masz w twojej prawicy, a ono połknie to, co oni sporządzili. To, co oni sporządzili, to tylko podstęp czarownika; a czarownik nie będzie miał szczęścia, gdziekolwiek się uda."</span>
<span data-aaya="70">Wtedy czarownicy rzucili się, wybijając pokłony, i powiedzieli: "Już uwierzyliśmy w Pana Aarona i Mojżesza!"</span>
<span data-aaya="71">Powiedział Faraon: "Uwierzyliście w Niego, zanim ja wam pozwoliłem. On jest pewnie waszym mistrzem, który z nas jest mocniejszy i wytrwawszy Zaprawdę, każę wam obciąć rękę i nogę - naprzemianlegle - i rozkażę was ukrzyżować na pniach drzewa palmowego. Wtedy dowiecie się bez wątpienia, który z nas jest mocniejszy i wytrwawszy w znoszeniu kary!"</span>
<span data-aaya="72">Oni powiedzieli: "My nie będziemy przedkładać ciebie nad te jasne dowody i nad Tego, który nas stworzył. Rozstrzygnij więc to, co masz rozstrzygnąć! Ty możesz rozstrzygać tylko o życiu na tym świecie.</span>
<span data-aaya="73">Uwierzyliśmy w naszego Pana, aby On nam przebaczył nasze grzechy i te czary, do których nas zmusiłeś. Bóg jest lepszy i bardziej trwały!"</span>
<span data-aaya="74">Zaprawdę, tego, kto przychodzi do swego Pana jako grzesznik, czeka Gehenna! On tam ani nie umiera, ani nie żyje!</span>
<span data-aaya="75">A ten, kto przychodzi do Niego jako wierzący i kto pełnił dobre dzieła - dla takich będą stopnie wyniosłe:</span>
<span data-aaya="76">Ogrody Edenu, gdzie w dole płyną strumyki; oni tam będą przebywać na wieki! To jest zapłata dla tego, który się oczyścił!</span>
<span data-aaya="77">Objawiliśmy Mojżeszowi: "Wyrusz nocą ze swoimi sługami i wytycz dla nich w morzu drogę suchą! Nie obawiaj się pogoni i nie lękaj się!"</span>
<span data-aaya="78">I Faraon ścigał ich ze swoimi wojskami, lecz pokryła ich otchłań morza:</span>
<span data-aaya="79">Faraon wprowadził swój lud w błąd i nie skierował go na drogę prostą.</span>
<span data-aaya="80">O synowie Izraela! My uratowaliśmy was od waszych wrogów i naznaczyliśmy wam spotkanie na prawym stoku góry; zesłaliśmy wam mannę i przepiórki.</span>
<span data-aaya="81">Jedźcie te dobre rzeczy, w które was zaopatrzyliśmy, i nie przebierajcie w tym miary, bo inaczej spadnie na was Mój gniew! A na kogo spadnie Mój gniew, ten już jest zgubiony.</span>
<span data-aaya="82">Zaprawdę, Ja przebaczam temu, kto się nawraca skruszony, wierzy i czyni dobro, i idzie drogą prostą.</span>
<span data-aaya="83">"A co cię skłoniło do pospiesznego oddalenia się od twego ludu, o Mojżeszu!"</span>
<span data-aaya="84">Powiedział: "Oni idą moimi śladami. Ja się spieszyłem do Ciebie, mój Panie, abyś był zadowolony."</span>
<span data-aaya="85">Powiedział Bóg: "Zaprawdę, wystawiliśmy na próbę twój lud, po twoim odejściu, i wprowadził go w błąd As-Samiri. "</span>
<span data-aaya="86">I Mojżesz powrócił do swego ludu gniewny, strapiony. Powiedział on: "O ludu mój! Czy wasz Pan nie dał wam pięknej obietnicy? Czy zbyt długie dla was było przymierze? Czy też pragnęliście, aby spadł na was gniew waszego Pana? Naruszyliście daną mi obietnicę!</span>
<span data-aaya="87">Oni powiedzieli: "My wcale nie naruszyliśmy z własnej woli tobie danej obietnicy. Lecz zostaliśmy zmuszeni do dostarczenia ciężkich ładunków ozdób należących do ludu i rzuciliśmy je; i podobnie uczynił As-Samiri."</span>
<span data-aaya="88">On utworzył dla nich cielca w prawdziwej postaci, pobekującego. Oni powiedzieli: "To jest wasz Bóg i Bóg Mojżesza, lecz on zapomniał."</span>
<span data-aaya="89">A czy oni nie widzieli, że ten cielec nie odpowiadał im żadnym słowem; i nie przynosił im ani żadnej szkody, ani żadnego pożytku?</span>
<span data-aaya="90">Powiedział im już poprzednio Aaron: "O ludu mój! Zostaliście tylko wystawieni na próbę przez tego cielca. Lecz, zaprawdę, wasz Pan jest Miłosierny! Postępujcie więc za mną i słuchajcie mojego rozkazu</span>
<span data-aaya="91">Oni powiedzieli: " My nie przestaniemy go czcić dopóki nie powróci do nas Mojżesz".</span>
<span data-aaya="92">Powiedział Mojżesz: "O Aaronie! Co tobie przeszkodziło - kiedy widziałeś, że oni zeszli z drogi -</span>
<span data-aaya="93">Iż nie poszedłeś ze mną? Czy zbuntowałeś się przeciw memu rozkazowi?"</span>
<span data-aaya="94">On powiedział: " O synu mojej matki! Nie bierz mnie ani za moją brodę, ani za głowę! Obawiałem się, abyś nie powiedział: Rozdzieliłeś synów Izraela i nie strzegłeś mojego słowa."</span>
<span data-aaya="95">Powiedział: "A co ty masz do powiedzenia, As-Samiri?"</span>
<span data-aaya="96">Powiedział: "Ja widziałem to, czego oni. nie widzieli. Wziąłem garść prochu ze śladów posłańca i rzuciłem. Tak podszepnęła mi moja dusza."</span>
<span data-aaya="97">Powiedział: "Idź sobie! I, zaprawdę, powinieneś w tym życiu mówić: "Nie dotykajcie mnie! Tobie będzie naznaczony czas spotkania, którego nie będziesz mógł uniknąć. Popatrz na twego boga, któremu się kłaniałeś! Zaprawdę, my go spalimy, następnie rozrzucimy całkowicie jego prochy w morzu!"</span>
<span data-aaya="98">Waszym bogiem jest tylko Bóg! Nie ma boga, jak tylko On! On obejmuje wiedzą każdą rzecz!</span>
<span data-aaya="99">W ten sposób opowiadamy ci historie, które już minęły.</span>
<span data-aaya="100">Kto się od niego odwróci, ten, zaprawdę, poniesie ciężar w Dniu Zmartwychwstania!</span>
<span data-aaya="101">Oni poniosą go na wieki. A jakże to zły dla nich ciężar w Dniu Zmartwychwstania!</span>
<span data-aaya="102">W tym Dniu, kiedy zadmą w trąbę i My zbierzemy grzeszników, niebieskookich!</span>
<span data-aaya="103">Oni będą mówić szeptem między sobą: "Przebywaliście tylko dziesięć."</span>
<span data-aaya="104">My wiemy lepiej, co oni będą mówić, kiedy ten, który najprzykładniej postępował, powie: "Wy przebywaliście tylko jeden dzień!"</span>
<span data-aaya="105">Oni zapytają ciebie o góry. Więc powiedz: "Twój Pan całkowicie zamieni je w proch!</span>
<span data-aaya="106">On pozostawi ziemię pustą równiną.</span>
<span data-aaya="107">I nie zobaczysz na niej ani krzywizny, ani nierówności!"</span>
<span data-aaya="108">Tego Dnia oni pójdą za nawołującym, który nie ma w sobie żadnej krzywizny; przycichną głosy wobec Miłosiernego i usłyszysz tylko szeptanie.</span>
<span data-aaya="109">Tego Dnia nie pomoże wstawiennictwo; chyba jedynie tego, komu sprzyja Miłosierny, i jeśli to wstawiennictwo Jemu się spodoba.</span>
<span data-aaya="110">On zna to, co przed nimi i co za nimi, a oni nie obejmują tego swoją wiedzą.</span>
<span data-aaya="111">Twarze korzą się przed Żyjącym, Trwającym! Zawiedziony będzie ten, kto się obciążył niesprawiedliwością!</span>
<span data-aaya="112">A kto czyni dobre dzieła i jest wierzącym, ten nie boi się niesprawiedliwości ani ucisku.</span>
<span data-aaya="113">I tak zesłaliśmy mu Koran arabski, i wyłożyliśmy w nim groźby. Być może, oni będą bogobojni albo odnowi on w nich napomnienie.</span>
<span data-aaya="114">Wyniosły jest Bóg - Król, Prawda! Nie spiesz się z Koranem, dopóki nie zostanie dla. ciebie zakończone jego objawienie! I powiedz: "Panie mój! Pomnóż moją wiedzę!"</span>
<span data-aaya="115">Zawarliśmy niegdyś przymierze z Adamem, lecz on zapomniał; nie znaleźliśmy w nim stałości.</span>
<span data-aaya="116">Kiedy powiedzieliśmy aniołom: "Oddajcie pokłon Adamowi!" - oni pokłonili się, z wyjątkiem Iblisa; ten odmówił.</span>
<span data-aaya="117">Wtedy powiedzieliśmy: "O Adamie! Zaprawdę, to jest nieprzyjaciel, dla ciebie i dla twojej żony. Niechaj on ciebie nie wyprowadzi z ogrodu, bo będziesz nieszczęśliwy!</span>
<span data-aaya="118">Ty nie będziesz tam odczuwał głodu; nie będziesz nagi;</span>
<span data-aaya="119">Nie będziesz tam cierpiał od żaru słońca."</span>
<span data-aaya="120">I szatan podszepnął mu pokusę, mówiąc: "O Adamie! czyż mam ci wskazać drzewo wieczności i królestwo nieprzemijające?"</span>
<span data-aaya="121">I zjedli obydwoje z niego, i ujrzeli swoją nagość, i zaczęli przysposabiać dla siebie liście z ogrodu. Adam zbuntował się przeciwko swemu Panu i zbłądził.</span>
<span data-aaya="122">Potem wybrał go jego Pan, przebaczył mu i poprowadził drogą prostą.</span>
<span data-aaya="123">Powiedział Bóg: "Idźcie precz oboje! Jedni dla drugich jesteście wrogami! Z pewnością przyjdzie do was ode Mnie droga prosta." Kto będzie postępował Moją drogą prostą, ten nie zabłądzi i nie będzie nieszczęśliwy.</span>
<span data-aaya="124">A kto odwróci się od Mojego napomnienia, ten, zaprawdę, będzie miał życie nędzne i My wskrzesimy go jako ślepego w Dniu Zmartwychwstania!</span>
<span data-aaya="125">On będzie mówił: "Panie mój! Dlaczego wskrzesiłeś mnie ślepym, przecież byłem dobrze widzącym?"</span>
<span data-aaya="126">On powie: "Tak jak ty zapomniałeś Nasze znaki, kiedy one przyszły do ciebie, tak dzisiaj sam jesteś zapomniany."</span>
<span data-aaya="127">W ten sposób My płacimy temu, kto przekroczył granice i nie uwierzył w znaki swego Pana. A kara życia ostatecznego jest z pewnością cięższa i długotrwała!</span>
<span data-aaya="128">Czy nie naprowadziło ich na drogę prostą to, iż wytraciliśmy przed nimi wiele pokoleń, po których domostwach oni chodzą? Zaprawdę, w tym są znaki dla ludzi rozumnych!</span>
<span data-aaya="129">I jeśliby nie słowo, które już wcześniej wyszło od twego Pana, l wyznaczony termin - to spotkałoby ich nieuniknione.</span>
<span data-aaya="130">Znoś cierpliwie to, co oni mówią, i głoś chwałę twego Pana przed wschodem słońca i przed jego zachodem! I podczas nocy wysławiaj Go! I na krańcach dnia!</span>
<span data-aaya="131">I nie wytężaj swoich oczu na to, co daliśmy w używanie niektórym spośród nich - kwiat życia na tym świecieÂ­ by doświadczyć ich. Zaopatrzenie twego Pana jest lepsze i dłużej trwające.</span>
<span data-aaya="132">Nakaż swojej rodzinie modlitwę i bądź w niej wytrwały! My nie żądamy od ciebie żadnego zaopatrzenia; to My damy tobie zaopatrzenie! A ostateczny wynik przypada bogobojności!</span>
<span data-aaya="133">Oni mówią: "Dlaczegoż on nie przyszedł do nas ze znakiem od swego Pana?" A czyż nie przyszedł do nich jasny dowód tego, co znajduje się na dawnych Kartach?</span>
<span data-aaya="134">A gdybyśmy ich wytracili, dotykając ich karą przed jego przybyciem, to oni powiedzieliby: Panie nasz! Gdybyś tak przysłał do nas posłańca, to poszlibyśmy za Twoimi znakami, zanim doświadczyliśmy poniżenia i zawstydzenia.</span>
<span data-aaya="135">Powiedz: "Każdy oczekuje, oczekujcie więc i wy! Dowiecie się niebawem, kto jest posiadaczem drogi równej i kto idzie drogą prostą!"</span>
</section>
<section data-sura="21">
<span data-name>سُوۡرَةُ الۡاَنۡۢبِيَآءِ</span>
<span data-aaya="1">Zbliża się do ludzi rozrachunek, lecz oni beztrosko się odwracają.</span>
<span data-aaya="2">Nie przychodzi do nich żadne nowe napomnienie od ich Pana, żeby mu się nie przysłuchiwali, zabawiając się</span>
<span data-aaya="3">Z lekkim sercem. Ci, którzy byli niesprawiedliwi, potajemnie rozprawiają: "Czy on nie jest tylko człowiekiem, podobnie jak wy? Czyż będziecie się oddawać czarom skoro jasno widzicie?"</span>
<span data-aaya="4">Powiedz: "Mój Pan zna słowa w niebie i na ziemi. On jest Słyszący, Wszechwiedzący!"</span>
<span data-aaya="5">Oni powiedzieli przeciwnie: "To mieszanina marzeń sennych! On to wymyślił! On jest poetą! Niechże on przyjdzie do nas z jakimś znakiem, tak jak byli wysyłani dawni posłańcy!"</span>
<span data-aaya="6">Nie uwierzyło przed nimi żadne miasto, które zniszczyliśmy. Czyż oni uwierzą?</span>
<span data-aaya="7">I wysyłaliśmy przed tobą tylko ludzi, którym zostało dane objawienie. Zapytajcie więc ludzi posiadających napomnienie, jeśli wy sami nie wiecie!</span>
<span data-aaya="8">My nie daliśmy im takiego ciała, żeby mogli się obejść bez pożywienia czy też byli nieśmiertelni.</span>
<span data-aaya="9">Potem dotrzymaliśmy im obietnicy i uratowaliśmy ich oraz tych, których chcieliśmy, a wytraciliśmy ludzi występnych.</span>
<span data-aaya="10">Zesłaliśmy wam Księgę, w której jest napomnienie dla was. Czyż wy nie rozumiecie?</span>
<span data-aaya="11">Ileż miast niesprawiedliwych obróciliśmy w gruzy i stworzyliśmy po nich inne ludy!</span>
<span data-aaya="12">A kiedy oni poczuli Naszą srogość, pośpiesznie uciekli stamtąd.</span>
<span data-aaya="13">"Nie uciekajcie i powróćcie do tego dobrobytu, z którego korzystaliście, i do waszych mieszkań! Być może, będziecie zapytani."</span>
<span data-aaya="14">Powiedzieli: "O biada nam! Byliśmy niesprawiedliwi."</span>
<span data-aaya="15">I nie ustało to ich wołanie, aż uczyniliśmy ich żniwem - bezwładnymi.</span>
<span data-aaya="16">I nie stworzyliśmy nieba i ziemi, i tego, co jest między nimi, dla zabawy.</span>
<span data-aaya="17">A jeślibyśmy chcieli się zabawić, to znaleźlibyśmy rozrywkę u Nas, gdybyśmy w ogóle mieli działać.</span>
<span data-aaya="18">Przeciwnie! My razimy prawdą fałsz; ona rozbija mu głowę i fałsz znika. Biada wam z powodu tego, co opisujecie!</span>
<span data-aaya="19">Do Niego należą ci, którzy są w niebiosach i na ziemi. A ci, którzy są przy Nim, nie wbijają się w pychę; tak by Jemu czci nie oddawać; i nie ustają.</span>
<span data-aaya="20">Oni głoszą chwałę nocą i dniem i nie doznają zmęczenia.</span>
<span data-aaya="21">Czyż oni wzięli sobie bogów z ziemi, którzy mogliby wskrzeszać?</span>
<span data-aaya="22">A gdyby na niebie i ziemi byli bogowie, poza Bogiem, to one uległyby zniszczeniu. Chwała Bogu, Panu Tronu! On jest ponad to, co Jemu przypisują!</span>
<span data-aaya="23">On nie będzie zapytywany o to, co czyni, a oni będą zapytywani.</span>
<span data-aaya="24">Czy oni wzięli sobie innych bogów, poza Nim? Powiedz: "Dostarczcie wasze dowody! To jest napomnienie dla tych, którzy są ze mną, i napomnienie dla tych, którzy byli przede mną." Ale większość z nich nie zna prawdy i oni się odsuwają.</span>
<span data-aaya="25">My nie wysłaliśmy przed tobą żadnego posłańca, któremu nie dalibyśmy objawienia: "Nie ma boga, jak tylko Ja! Przeto czcijcie Mnie!"</span>
<span data-aaya="26">Oni powiedzieli: "Miłosierny wziął Sobie syna." Niech On będzie wysławiony! Ależ przeciwnie! To są tylko słudzy otoczeni szacunkiem!</span>
<span data-aaya="27">Oni nie wyprzedzają Go w słowie; oni działają na Jego rozkaz.</span>
<span data-aaya="28">On wie to, co jest przed nimi, i to, co jest za nimi; oni będą się wstawiać tylko za tymi, których On sobie upodobał; oni są przeniknięci obawą przed Nim.</span>
<span data-aaya="29">A ktokolwiek z nich powie: "Ja jestem bogiem, poza Nim!" - to temu My zapłacimy Gehenną. W ten sposób My płacimy niesprawiedliwym!</span>
<span data-aaya="30">Czyż ci, którzy nie uwierzyli, nie widzieli, iż niebiosa i ziemia stanowiły jedną zwartą masę i My rozdzieliliśmy je, i stworzyliśmy z wody każdą żyjącą rzecz? Czyż oni nie uwierzą?</span>
<span data-aaya="31">I umieściliśmy na ziemi solidnie stojące, aby się ona nie kołysała z ludźmi.</span>
<span data-aaya="32">I uczyniliśmy na niej wąwozy jako drogi. Być może, oni pójdą drogą prostą! I uczyniliśmy niebo sklepieniem chroniącym~ lecz oni się odwracają od Naszych znaków.</span>
<span data-aaya="33">On jest Tym, który stworzył: noc i dzień, słońce i księżyce: - Wszystko żegluje po orbicie.</span>
<span data-aaya="34">My nie daliśmy nieśmiertelności żadnemu człowiekowi przed tobą. Czyżbyś ty miał umrzeć, a oni mieliby być nieśmiertelni?</span>
<span data-aaya="35">Każda dusza zakosztuje śmierci. My doświadczamy was złem i dobrem, dla wypróbowania, i wy do Nas będziecie sprowadzeni.</span>
<span data-aaya="36">Kiedy widzą cię ci, którzy nie wierzą, biorą cię jedynie za przedmiot szyderstwa: "Czy to ten, który tak lekceważąco wspomina waszych bogów?" Oni nie wierzą w napomnienie Miłosiernego.</span>
<span data-aaya="37">Człowiek został stworzony z pośpiechu! Ja pokażę wam niebawem Moje znaki; nie żądajcie więc ode Mnie pośpiechu!</span>
<span data-aaya="38">Oni mówią: "Kiedyż się spełni ta obietnica, jeśli jesteście prawdomówni?!"</span>
<span data-aaya="39">O, gdyby ci, którzy nie uwierzyli, znali tę chwilę, kiedy nie będą mogli odwrócić ognia ani od swoich twarzy, ani od swoich pleców - i nie będą wspomożeni!</span>
<span data-aaya="40">Tak! Przyjdzie ona do nich niespodzianie i wprawi ich w zdumienie; i nie będą w stanie jej odwrócić ani nie będzie im dana żadna zwłoka!</span>
<span data-aaya="41">Wyśmiewano już posłańców przed tobą, lecz szyderców objęło to, z czego się wyśmiewali.</span>
<span data-aaya="42">Powiedz: "Kto uchroni was w ciągu nocy i dnia przed Miłosiernym?" Lecz oni, przeciwnie; odwracają się od napomnienia swego Pana.</span>
<span data-aaya="43">Czy oni mają bogów, którzy ich obronią przed Nami? Oni nie potrafią pomóc sobie samym, ani też nie mogą mieć przeciwko nam sprzymierzeńca.</span>
<span data-aaya="44">Pozwoliliśmy używać dóbr tego świata - im i ich ojcom - jak długo potrwa ich życie. Czy oni nie widzą, że My przychodzimy na ziemię, zmniejszając ją po krańcach? Mogą oni zatem być zwycięzcami?</span>
<span data-aaya="45">Powiedz: "Ja was tylko ostrzegam przez objawienie. Lecz nie słyszą wezwania głusi, kiedy są ostrzegani."</span>
<span data-aaya="46">A jeśli dosięgnie ich tchnienie kary twojego Pana, to z pewnością oni powiedzą: "Biada nam! Byliśmy niesprawiedliwi!"</span>
<span data-aaya="47">My postawimy wagi sprawiedliwości w Dniu Zmartwychwstania. Żadna dusza nie dozna w niczym krzywdy, nawet na ciężar jednego tylko ziarnka gorczycy; My je przyniesiemy. My wystarczymy jako rozliczający!</span>
<span data-aaya="48">Daliśmy już Mojżeszowi i Aaronowi rozróżnienie i światłość, i napomnienie dla ludzi bogobojnych;</span>
<span data-aaya="49">Dla tych, którzy się boją swego Pana w skrytości, którzy są niespokojni z powodu Godziny.</span>
<span data-aaya="50">To jest błogosławione napomnienie, które zesłaliśmy. Czyż wy je odrzucicie?</span>
<span data-aaya="51">I daliśmy Abrahamowi jego prawość, i My znaliśmy jego.</span>
<span data-aaya="52">Oto powiedział on swemu ojcu i swemu ludowi: "Cóż to są te posągi, którym się kłaniacie?"</span>
<span data-aaya="53">Powiedzieli: "Zastaliśmy naszych ojców składających im cześć."</span>
<span data-aaya="54">On powiedział: "Wy i wasi ojcowie byliście z pewnością w jawnym zabłądzeniu!"</span>
<span data-aaya="55">Oni powiedzieli; "Czy ty przyszedłeś do nas z prawdą, czy też jesteś z liczby tych, którzy się zabawiają?"</span>
<span data-aaya="56">Powiedział: "Tak! Wasz Pan jest Panem niebios i ziemi; On jest Tym, który je stworzył, a ja jestem z liczby tych, którzy są tego świadkami.</span>
<span data-aaya="57">I przysięgam na Boga, iż przygotuję podstęp przeciw waszym bożkom, jak tylko odwrócicie się plecami."</span>
<span data-aaya="58">I rozbił ich w kawałki, z wyjątkiem głównego z nich - być może, oni do niego powrócą.</span>
<span data-aaya="59">Oni powiedzieli: "Kto postąpił tak z naszymi bogami? Zaprawdę, on jest z liczby niesprawiedliwych!"</span>
<span data-aaya="60">Oni powiedzieli: "Słyszeliśmy młodzieńca, zwanego Abrahamem, który wspominał o nich."</span>
<span data-aaya="61">Oni powiedzieli: "Przyprowadźcie go tu przed oczy ludzi, być może, oni zaświadczą!"</span>
<span data-aaya="62">Oni powiedzieli: "Czy to ty, Abrahamie, postąpiłeś tak z naszymi bogami?"</span>
<span data-aaya="63">On powiedział: "Ależ przeciwnie! To uczynił ten główny z nich. Zapytajcie ich więc, jeśli oni mogą mówić!"</span>
<span data-aaya="64">Oni zwrócili się do samych siebie i powiedzieli: "Wy jesteście niesprawiedliwi."</span>
<span data-aaya="65">Potem, zmieszani, zwiesili głowy: "Ty przecież wiesz, iż oni nie mówią."</span>
<span data-aaya="66">On powiedział: "Czy wy więc czcicie, poza Bogiem, to, co nie jest wam ani w niczym pożyteczne, ani w niczym szkodliwe?</span>
<span data-aaya="67">Wstyd dla was i dla tego, co wy czcicie poza Bogiem! Czy wy się nie zastanowicie?"</span>
<span data-aaya="68">Oni powiedzieli: "Spalcie go! Pomóżcie waszym bogom, jeśli chcecie działać!"</span>
<span data-aaya="69">Powiedzieliśmy: "O ogniu! Bądź chłodem i pokojem dla Abrahama!"</span>
<span data-aaya="70">Oni chcieli przygotować jakiś podstęp, lecz My uczyniliśmy ich najbardziej stratnymi.</span>
<span data-aaya="71">Uratowaliśmy jego i Lota, wprowadzając ich do ziemi, którą pobłogosławiliśmy dla światów.</span>
<span data-aaya="72">I daliśmy jemu Izaaka i Jakuba jako podarunek, i wszystkich uczyniliśmy sprawiedliwymi.</span>
<span data-aaya="73">I ustanowiliśmy ich przywódcami prowadzącymi drogą prostą, według Naszego rozkazu. I objawiliśmy im sposób czynienia dobrych dzieł i odprawiania modlitwy, i dawania jałmużny. Oni byli Naszymi czcicielami.</span>
<span data-aaya="74">A Lotowi daliśmy mądrość i wiedzę i uratowaliśmy go z miasta, które popełniało szpetne czyny; byli oni bowiem ludźmi zła, szerzącymi zgorszenie.</span>
<span data-aaya="75">I wprowadzaliśmy go do Naszego miłosierdzia. Zaprawdę, on był z liczby sprawiedliwych!</span>
<span data-aaya="76">I Noego... Kiedy wzywał Nas dawniej, wysłuchaliśmy go. I wyratowaliśmy jego i jego rodzinę od strasznego nieszczęścia.</span>
<span data-aaya="77">Obroniliśmy go przed ludźmi, którzy za kłamstwo uznali Nasze znaki. Zaprawdę, oni byli ludźmi zła, przeto potopiliśmy ich wszystkich razem.</span>
<span data-aaya="78">I Dawida, i Salomona... Kiedy oni obydwaj sądzili w sprawie pola uprawnego, które zniszczyła trzoda należąca do obcych ludzi, My byliśmy świadkami ich sądu.</span>
<span data-aaya="79">I daliśmy to wszystko do zrozumienia Salomonowi, i obydwom daliśmy mądrość i wiedzę. I podporządkowaliśmy góry, by wraz z Dawidem głosiły chwałę, i ptaki - tak uczyniliśmy!</span>
<span data-aaya="80">Nauczyliśmy go sporządzania dla was kolczugi, by ochraniała was przed waszą wzajemną gwałtownością. A czy wy jesteście wdzięczni?</span>
<span data-aaya="81">A Salomonowi - wiatr gwałtownie wiejący, który płynie na Jego rozkaz ku ziemi, której pobłogosławiliśmy. My wiedzieliśmy o każdej rzeczy.</span>
<span data-aaya="82">A spośród szatanów - tych, którzy się zanurzali w morzu dla niego, i oprócz tego pełnili jeszcze inne czynności, a My czuwaliśmy nad nimi.</span>
<span data-aaya="83">I Hioba... kiedy wzywał on swojego Pana: "Oto dotknęło mnie utrapienie, a Ty jesteś Najmiłosierniejszy z miłosiernych!"</span>
<span data-aaya="84">I wysłuchaliśmy go, i odsunęliśmy od niego utrapienie, które go dręczyło; i daliśmy mu jego rodzinę dwakroć liczniejszą; przez Nasze miłosierdzie i jako napomnienie dla czcicieli.</span>
<span data-aaya="85">I Isma`ila, Idrisa i Zu'I-Kifla... - wszyscy oni byli z liczby cierpliwych.</span>
<span data-aaya="86">I wprowadziliśmy ich do Naszego miłosierdzia: oni przecież byli z liczby sprawiedliwych.</span>
<span data-aaya="87">I Jonasza... kiedy poszedł zagniewany, myśląc, że My nie mamy żadnej władzy nad nim. I zawołał w ciemnościach: "Nie ma boga, jak tylko Ty! Tobie niech będzie chwała! Zaprawdę, byłem wśród niesprawiedliwych!"</span>
<span data-aaya="88">I wysłuchaliśmy go, i wyratowaliśmy go od utrapienia. W ten sposób ratujemy wiernych!</span>
<span data-aaya="89">I Zachariasza... kiedy wołał do swego Pana: "Panie mój! Nie pozostawiaj mnie samego! Ty jesteś najlepszy z dziedziców."</span>
<span data-aaya="90">I wysłuchaliśmy go. Daliśmy mu Jana, gdyż uczyniliśmy zdolną do rodzenia jego żonę. Zaprawdę, oni byli gorliwi w czynieniu dobra; wzywali Nas z tęsknotą i z obawą; i byli pokorni przed Nami.</span>
<span data-aaya="91">I tę, która zachowała swoją czystość.. My tchnęliśmy w nią nieco z Naszego Ducha. I uczyniliśmy ją i jej Syna znakiem dla światów!</span>
<span data-aaya="92">Zaprawdę, ten wasz naród - to naród jedyny! I Ja jestem waszym Panem, przeto czcijcie Mnie!</span>
<span data-aaya="93">Lecz oni rozdzielili się między sobą, choć wszyscy do Nas powrócą.</span>
<span data-aaya="94">A jeśli kto czyni dobre dzieła i jest wierzącym, jego gorliwość nie będzie odrzucona i My, z pewnością, mu to zapiszemy!</span>
<span data-aaya="95">Zakazano mieszkańcom. wszelkiego miasta, jakie zniszczyliśmy, - powrócić,</span>
<span data-aaya="96">Dopóki Gog i Magog nie zostaną wypuszczeni; wtedy oni będą śpieszyć z każdego wzgórza.</span>
<span data-aaya="97">I przybliżyła się obietnica prawdziwa; oto zastygły z przerażenia spojrzenia tych, którzy nie uwierzyli: Biada nam! My nie dbaliśmy o to. Przeciwnie, byliśmy niesprawiedliwi!"</span>
<span data-aaya="98">Zaprawdę, wy i to, co czcicie poza Bogiem, będziecie drewnem dla Gehenny! Wy tam przybędziecie!</span>
<span data-aaya="99">Gdyby oni byli naprawdę bogami, to by tutaj nie przybyli. Oni wszyscy pozostaną tam na wieki!</span>
<span data-aaya="100">Tam będą oni wydawać jęki, ale nie będą niczego słyszeć.</span>
<span data-aaya="101">Zaprawdę, ci, którzy już wcześniej otrzymali od Nas najpiękniejszą nagrodę - będą od niej oddaleni!</span>
<span data-aaya="102">Nie usłyszą nawet jej syczącego odgłosu; będą się znajdować wśród tego, czego pragnęły ich dusze - nieśmiertelni!</span>
<span data-aaya="103">Nie zasmuci ich ogromne przerażenie i spotkają ich aniołowie: "To wasz Dzień, który wam został obiecany!"</span>
<span data-aaya="104">Tego Dnia My zwiniemy niebo, tak jak się zwija zwoje ksiąg. I tak jak zaczęliśmy pierwsze stworzenie, My je powtórzymy - według Naszej obietnicy. Zaprawdę, My tego dokonujemy!</span>
<span data-aaya="105">I pisaliśmy już w Psalmach, po napomnieniu: "Moi słudzy sprawiedliwi odziedziczą ziemię."</span>
<span data-aaya="106">Zaprawdę, w tym jest obwieszczenie dla ludzi, którzy są czcicielami!</span>
<span data-aaya="107">My posłaliśmy ciebie tylko jako miłosierdzie dla światów!</span>
<span data-aaya="108">Powiedz: "Zostało mi tylko objawione, iż wasz Bóg jest Bogiem Jedynym. Czy jesteście więc całkowicie poddani?"</span>
<span data-aaya="109">A jeśli oni się odwrócą, to powiedz: "Głosiłem wszystkim jednakowo. Nie wiem, czy jest blisko, czy daleko to, co wam zostało obiecane."</span>
<span data-aaya="110">On wie, co jest jawnie powiedziane, i On wie, co wy ukrywacie.</span>
<span data-aaya="111">Ja nie wiem; być może, to jest dla was próba i używanie do pewnego czasu.</span>
<span data-aaya="112">Powiedz: "Panie mój! Rozsądź według prawdy! Nasz Pan jest Miłosierny. U Niego należy szukać pomocy przeciwko temu, co wy opisujecie."</span>
</section>
<section data-sura="22">
<span data-name>سُوۡرَةُ الۡحَجِّ</span>
<span data-aaya="1">O ludzie! Bójcie się waszego Pana! Zaprawdę, trzęsienie ziemi tej Godziny będzie rzeczą straszną!</span>
<span data-aaya="2">W tym Dniu, który wy zobaczycie, każda karmiąca matka zapomni, kogo karmiła; a każda ciężarna kobieta złoży swój ciężar. Zobaczysz ludzi jakby pijanych, chociaż oni nie będą pijani. Lecz kara Boga będzie straszna!</span>
<span data-aaya="3">Wśród ludzi są tacy, którzy dyskutują o Bogu, nie posiadając żadnej wiedzy, i idą za każdym zbuntowanym szatanem.</span>
<span data-aaya="4">Napisano o nim, że jeśli kto weźmie go sobie za opiekuna, to zostanie sprowadzony z drogi i poprowadzony ku karze ognia piekielnego.</span>
<span data-aaya="5">O ludzie! Jeśli pozostajecie w zwątpieniu, co się tyczy zmartwychwstania... - to przecież My stworzyliśmy was z prochu, potem z kropli nasienia, potem z grudki krwi zakrzepłej, potem z kęska ciała kleistego, ukształtowanego i nie ukształtowanego - takie dajemy wam wyjaśnienie. I My umieszczamy w łonach to, co chcemy, aż do oznaczonego czasu; potem wyprowadzamy was jako dzieci, abyście następnie doszli do wieku dojrzałego. Wśród was są tacy, którzy umierają, i wśród was są tacy, którzy są doprowadzeni do godnego pożałowania wiek tak iż tracą wszelką wiedzę o tym, co wiedzieli. I I widzisz ziemię opustoszałą, a kiedy My na nią ześlemy wodę, ona burzy się i pęcznieje, i wydaje wszelkiego rodzaju piękne pary.</span>
<span data-aaya="6">- Tak jest; ponieważ Bóg jest prawdą i ponieważ ożywia umarłych, i ponieważ jest nad każdą rzeczą wszechwładny, i ponieważ nadejdzie Godzina - co do której nie ma żadnej wątpliwości -</span>
<span data-aaya="7">I ponieważ Bóg wskrzesi tych, którzy się znajdują w grobach.</span>
<span data-aaya="8">Wśród ludzi jest taki, który dyskutuje o Bogu, bez wiedzy i bez kierownictwa, bez Księgi dającej światło,</span>
<span data-aaya="9">Odwracając się dumnie bokiem, aby błądzić z dala od drogi Boga. Czeka go zawstydzenie na tym świecie i My damy mu zakosztować w Dniu Zmartwychwstania kary ognia palącego.</span>
<span data-aaya="10">To jest za to, co przygotowały pierwej twoje ręce, i ponieważ Bóg nie jest niesprawiedliwy dla Swoich sług.</span>
<span data-aaya="11">Wśród ludzi jest i taki, który czci Boga na krawędzi: jeśli otrzyma jakieś dobro, to cieszy się nim spokojnie; a jeśli dosięgnie go jakaś próba, to odwraca twarz. On stracił życie tego świata i ostateczne. To jest strata oczywista.</span>
<span data-aaya="12">On wzywa, zamiast Boga, to, co mu ani nie szkodzi, ani też nie przynosi żadnej korzyści. To jest zabłądzenie dalekie!</span>
<span data-aaya="13">On wzywa tego, od którego szkoda jest bliższa niż korzyść. Jakże to zły pan i jakże to zły współtowarzysz!</span>
<span data-aaya="14">Zaprawdę, Bóg wprowadzi tych, którzy uwierzyli i którzy pełnili dobre dzieła, do Ogrodów, gdzie w dole płyną strumyki. Zaprawdę, Bóg czyni to, co chce!</span>
<span data-aaya="15">A kto myśli, że Bóg mu nie pomoże ani na tym świecie, ani w życiu ostatecznym, ten niech wyciągnie sznur ku niebu, a potem niech go odetnie; i niech popatrzy, czy jego podstęp usunie to, co go gniewa.</span>
<span data-aaya="16">W ten sposób objawiliśmy to w postaci znaków jasnych, jak również to, że Bóg prowadzi drogą prostą tego, kogo chce.</span>
<span data-aaya="17">Zaprawdę, ci, którzy uwierzyli, jak i ci, którzy są wyznania żydowskiego, sabejczycy, chrześcijanie i zoroastryjczycy, oraz ci, którzy dodają współtowarzyszy - zaprawdę, Bóg uczyni rozróżnienie między nimi - zaprawdę, Bóg jest świadkiem każdej rzeczy!</span>
<span data-aaya="18">Czy ty nie widzisz, że Bogu wybijają pokłony ci, którzy są w niebiosach, i ci, którzy są na ziemi, i słońce, i księżyc, i gwiazdy, góry, drzewa i zwierzęta, i wielu spośród ludzi? Ale dla wielu kara jest słuszna! A kogo poniży Bóg, ten nie będzie miał nikogo, kto by mu przywrócił szacunek. Zaprawdę,. Bóg czyni to, co chce!</span>
<span data-aaya="19">Oto są dwie grupy przeciwników, którzy prowadzą spór w przedmiocie swego Pana. Ci, którzy nie uwierzyli, będą mieli ubranie przykrojone z ognia; a głowy ich polewane będą wrzącą wodą,</span>
<span data-aaya="20">Która roztopi ich wnętrzności i skórę.</span>
<span data-aaya="21">Dla nich będą żelazne rózgi z hakami.</span>
<span data-aaya="22">Ilekroć będą chcieli wyjść stamtąd, udręczeni cierpieniem, będą tam zawracani: "Zakosztujcie kary ognia palącego!"</span>
<span data-aaya="23">Ale tych, którzy uwierzyli i pełnili dobre dzieła, Bóg na pewno wprowadzi do Ogrodów, gdzie w dole płyną strumyki. Oni będą tam przystrojeni w bransolety ze złota i pereł, a szaty ich będą z jedwabiu.</span>
<span data-aaya="24">Oni tam będą prowadzeni ku przyjemnemu słowu i ku drodze pełnej chwały.</span>
<span data-aaya="25">Zaprawdę, ci, którzy nie wierzą i odsuwają od drogi Boga i od świętego Meczetu, przygotowanego jednakowo dla wszystkich ludzi, zarówno tych, którzy tam przebywają, jak i koczowników; i ci, którzy dopuszczają się tam profanacji, wbrew prawu, zakosztują kary bolesnej.</span>
<span data-aaya="26">I oto przygotowaliśmy dla Abrahama miejsce Domu: "Nie będziesz Mi dodawał niczego za współtowarzyszy! Oczyść Mój Dom dla tych, którzy dopełniają okrążeń, i dla tych, którzy stoją, i dla tych, którzy się skłaniają i którzy wybijają pokłony!</span>
<span data-aaya="27">I ogłoś wśród ludzi pielgrzymkę: oni przyjdą do ciebie pieszo lub na wszelkiego rodzaju wysmukłych wierzchowcach; oni przybędą z każdego głębokiego jaru,</span>
<span data-aaya="28">Aby świadczyć o doznanych dobrodziejstwach, aby wspominać imię Boga w dni oznaczone, nad tym zwierzęciem spośród trzód, jakim ich obdarzyliśmy: Jedzcie i nakarmcie nimi nieszczęśliwych, biednych!</span>
<span data-aaya="29">Potem niech skończą ze swoim zaniedbaniem, niech wypełnią całkowicie swoje śluby i niech dokonają okrążeń wokół dawnego Domu."</span>
<span data-aaya="30">Tak! A kto szanuje święte zakazy Boga, ten osiągnie dla siebie dobro w obliczu swego Pana. Dozwolone są wam zwierzęta oprócz tych, które wam uprzednio wyliczono. Unikajcie brudu bałwanów; unikajcie słowa fałszu,</span>
<span data-aaya="31">Jako hanifowie przed Bogiem, nie dodający Jemu współtowarzyszy. A z tym, kto dodaje Bogu współtowarzyszy, jest tak, jakby on spadł z nieba i pochwyciły go ptaki; albo jakby go uniósł wiatr w odległe miejsce.</span>
<span data-aaya="32">Tak jest! A kto szanuje symbole kultu Boga... - one przecież pochodzą z bogobojności serc.</span>
<span data-aaya="33">Wy macie z nich korzyści aż do oznaczonego terminu; a potem ich miejsce ofiarowania jest przy dawnym Domu.</span>
<span data-aaya="34">Dla każdego narodu ustanowiliśmy jakieś obrzędy kultowe, aby ludzie wspominali imię Boga nad zwierzęciem z trzody, które On nam dał jako zaopatrzenie. Bo Bóg wasz - to Bóg Jeden! Jemu więc poddajcie się całkowicie! Obwieszczaj radosną wieść ludziom pokornym!</span>
<span data-aaya="35">Tym, których serca drżą, kiedy jest wspominane imię Boga; tym, którzy cierpliwie znoszą to, co ich spotyka; tym, którzy odprawiają modlitwę; tym, którzy rozdają z tego, w co ich zaopatrzyliśmy.</span>
<span data-aaya="36">Dla was umieściliśmy zwierzęta ofiarne wśród symboli kultu Boga. Dla was z nich jest dobro. Wspominajcie więc imię Boga nad nimi, ustawionymi w szeregu. Potem, kiedy leżą na boku, jedzcie z nich i nakarmcie skromnego i proszącego wstydliwie. W ten sposób poddaliśmy je wam - być może, będziecie wdzięczni!</span>
<span data-aaya="37">Nie dosięgnie Boga ani ich mięso, ani ich krew, lecz dosięgnie Go wasza bogobojność. W ten sposób On podporządkował je wam, abyście głosili wielkość Boga za to, iż On was poprowadził drogą prostą. I zwiastuj radosną wieść dobrze czyniącym!</span>
<span data-aaya="38">Zaprawdę, Bóg broni tych, którzy uwierzyli! Zaprawdę, Bóg nie miłuje żadnego zdrajcy i niewiernego!</span>
<span data-aaya="39">Wolno walczyć tym, którzy doznali krzywdy - Zaprawdę, Bóg jest wszechwładny, by im udzielić pomocy! -</span>
<span data-aaya="40">I tym, którzy zostali wypędzeni bezprawnie ze swoich domostw, jedynie za to, iż powiedzieli: "Pan nasz - to Bóg!" I jeśliby Bóg nie odepchnął ludzi, jednych przy pomocy drugich, to zostałyby zniszczone klasztory i kościoły, miejsca modlitwy i meczety, gdzie często wspomina się imię Boga. Bóg pomoże z pewnością tym, którzy Jemu pomagają. Zaprawdę, Bóg jest Mocny, Potężny!</span>
<span data-aaya="41">I tym, którzy - jeśli umocnimy ich na ziemi - odprawiają modlitwę, dają jałmużnę, nakazują to, co jest dobre, a zakazują tego, co jest naganne. Do Boga należy ostateczny wynik wszystkich spraw!</span>
<span data-aaya="42">A jeśli ciebie uważają za kłamcę - to przecież już przed nimi zadawali kłam: lud Noego, ludy Ad i Samud,</span>
<span data-aaya="43">Lud Abrahama i lud Lota,</span>
<span data-aaya="44">I mieszkańcy Madian; i Mojżesz też został uznany za kłamcę. Dałem pewną zwłokę niewiernym, potem pochwyciłem ich. I jakież było Moje potępienie!</span>
<span data-aaya="45">Ileż miast zniszczyliśmy za ich niesprawiedliwość! Są to opustoszałe ruiny. Ileż studni opuszczonych, i zamków wyniosłych!</span>
<span data-aaya="46">Czyż oni nie chodzili po ziemi i czy nie mieli serc, żeby dzięki nim rozumieć, albo uszu, żeby dzięki nim słyszeć? To nie ich oczy są ślepe, lecz ślepe są serca w ich piersiach.</span>
<span data-aaya="47">Oni domagają się od ciebie przyśpieszenia kary! Bóg nie zmieni nigdy Swojej obietnicy! I, zaprawdę, jeden dzień u twego Pana jest jak tysiąc lat według waszego liczenia!</span>
<span data-aaya="48">Iluż to miastom Ja dałem zwłokę, kiedy były one niesprawiedliwe! Potem je pochwyciłem. A do Mnie zmierza wędrowanie!</span>
<span data-aaya="49">Powiedz: "O ludzie! Ja jestem dla was tylko jawnie ostrzegającym."</span>
<span data-aaya="50">Ci, którzy wierzą i czynią dobre dzieła, otrzymają przebaczenie i szlachetne zaopatrzenie.</span>
<span data-aaya="51">A ci, którzy starają się zniweczyć Nasze znaki, będą mieszkańcami ognia piekielnego.</span>
<span data-aaya="52">I My nie wysłaliśmy przed tobą żadnego posłańca ani proroka, któremu by szatan czegoś nie poszeptał, kiedy ten oddawał się marzeniom. Lecz Bóg ściera to, co podsuwa szatan; potem utwierdza Swoje znaki - Bóg jest Wszechwiedzący, Mądry! -</span>
<span data-aaya="53">By uczynić to, co podsuwa szatan, próbą dla tych, w których sercach tkwi choroba i którzy serca mają zatwardziałe. - Zaprawdę, niesprawiedliwi daleko odeszli w swoim odszczepieństwie! -</span>
<span data-aaya="54">I aby wiedzieli ci, którym dano wiedzę, iż prawda jest od twojego Pana; i aby w Niego uwierzyli i upokorzyły się przed Nim ich serca. Zaprawdę, Bóg jest przewodnikiem po drodze prostej dla tych, którzy uwierzyli!</span>
<span data-aaya="55">A ci, którzy nie uwierzyli, nie przestają wątpić w Niego, aż niespodziewanie przyjdzie do nich Godzina albo aż przyjdzie do nich kara Dnia nieszczęsnego.</span>
<span data-aaya="56">Królestwo, tego Dnia, będzie należeć do Boga i On ich rozsądzi. Ci, którzy uwierzyli i czynili dobre dzieła, będą w Ogrodach szczęśliwości.</span>
<span data-aaya="57">A ci, którzy nie uwierzyli i za kłamstwo uznali Nasze znaki - doznają kary poniżającej.</span>
<span data-aaya="58">A tych, którzy wywędrowali na drodze Boga, potem zostali zabici lub umarli - zaopatrzy Bóg zaopatrzeniem pięknym. Zaprawdę, Bóg. jest najlepszy z tych, którzy dają zaopatrzenie</span>
<span data-aaya="59">On z pewnością wprowadzi ich wejściem, które im się spodoba. Zaprawdę, Bóg jest Wszechwiedzący, Łaskawy!</span>
<span data-aaya="60">Tak jest! A kto karze tak, jak został ukarany, a potem znowu dozna ucisku, temu z pewnością pomoże Bóg. Zaprawdę, Bóg Odpuszczający, Przebaczający!</span>
<span data-aaya="61">Tak jest! Albowiem Bóg sprawia, że noc przechodzi w dzień, a dzień przechodzi w noc. Zaprawdę, Bóg jest Słyszący; Widzący!</span>
<span data-aaya="62">Tak jest, albowiem Bóg jest prawdą, a to, co oni wzywają poza Nim, jest fałszem. Zaprawdę, Bóg jest Wyniosły, Wielki!</span>
<span data-aaya="63">Czyż, ty nie widziałeś, iż Bóg spuścił z nieba wodę i ziemia rankiem się zazieleniła? Zaprawdę, Bóg jest Przenikliwy, w pełni Świadomy!</span>
<span data-aaya="64">Do Niego należy to, co jest w niebiosach, i to, co jest na ziemi. Zaprawdę, Bóg jest Bogaty, Godny Chwały!</span>
<span data-aaya="65">Czyż ty nie widziałeś, że Bóg podporządkował wam to, co jest na ziemi, i podobnie okręt, który płynie po morzu za Jego rozkazem? On trzyma niebo, żeby nie upadło na ziemię, chyba że za Jego zezwoleniem. Zaprawdę, Bóg jest dla ludzi Dobrotliwy, Litościwy!</span>
<span data-aaya="66">On jest Tym, który dal wam życie, potem spowoduje, iż pomrzecie, potem znowu da wam życie. Zaprawdę, człowiek jest niewdzięczny!</span>
<span data-aaya="67">Dla każdego narodu ustanowiliśmy jakiś obrządek kultu, który oni odprawiają. Niech więc nie sprzeczają się z sobą w tej sprawie! Wzywaj ku twemu Panu, ty przecież jesteś na drodze prostej!</span>
<span data-aaya="68">A jeśli oni sprzeczają się z tobą,. to powiedz: "Bóg wie najlepiej, co wy czynicie!"</span>
<span data-aaya="69">Bóg. rozsądzi między wami, w Dniu Zmartwychwstania, to, w czym się różnicie.</span>
<span data-aaya="70">Czyż ty nie wiesz, iż Bóg zna wszystko, co jest w niebie i na ziemi? Zaprawdę, to jest w Księdze! Zaprawdę, to jest dla Boga łatwe!</span>
<span data-aaya="71">I Oni czczą, poza Bogiem, to, czemu On nie dał żadnej władzy i o czym oni nie mają żadnej wiedzy. A niesprawiedliwi nie będą mieli żadnego pomocnika!</span>
<span data-aaya="72">A kiedy są im recytowane Nasze znaki, jako jasne dowody, rozpoznasz na twarzach tych, którzy nie wierzą, zaprzeczenie; oni gotowi są nawet zaatakować tych, którzy im recytują Nasze znaki. Powiedz: "Czyż mam wam obwieścić coś gorszego niż to? Ogień, który obiecał Bóg niewierzącym? Jakże to nieszczęsna przystań!"</span>
<span data-aaya="73">O ludzie! Podaje się wam przykład, więc go posłuchajcie! Zaprawdę, ci, których wzywacie poza Bogiem, nie stworzą nigdy nawet muchy, chociażby się razem złączyli, by to uczynić.. A jeśli mucha im cokolwiek weźmie, to oni nie są zdolni jej tego zabrać. Jakże słaby jest proszący i proszony!</span>
<span data-aaya="74">Oni nie mierzą Boga Jego prawdziwą miarą. Zaprawdę, Bóg jest Mocny, Potężny!</span>
<span data-aaya="75">Bóg wybrał posłańców spośród aniołów i spośród ludzi. Zaprawdę, Bóg jest dobrze Słyszący i Widzący!</span>
<span data-aaya="76">On wie, co jest przed wami i co jest za wami. Do Boga powracają wszystkie sprawy!</span>
<span data-aaya="77">O wy, którzy wierzycie! Skłaniajcie się i wybijajcie pokłony! Czcijcie waszego Pana! Czyńcie dobro! Być może, będziecie szczęśliwi!</span>
<span data-aaya="78">I bądźcie gorliwi w walce za sprawę Boga gorliwością, na jaką On zasługuje! On was wybrał i nie uczynił żadnej trudności w waszej religii, religii waszego ojca Abrahama. On nazwał was muzułmanami, niegdyś i obecnie, aby Posłaniec był świadkiem dla was i abyście wy byli świadkami dla ludzi. Odprawiajcie więc modlitwę! Dawajcie jałmużnę! I trzymajcie się mocno Boga! On jest waszym Panem! Jakże to wspaniały Pan! Jakże to wspaniały Pomocnik!</span>
</section>
<section data-sura="23">
<span data-name>سُوۡرَةُ الۡمُؤۡمِنُوۡنَ</span>
<span data-aaya="1">Szczęśliwi są wierzący,</span>
<span data-aaya="2">Którzy są pokorni w swoich modlitwach,</span>
<span data-aaya="3">Którzy się odwracają od pustej gadaniny,</span>
<span data-aaya="4">Którzy dają jałmużnę,</span>
<span data-aaya="5">Którzy zachowują wstrzemięźliwość,</span>
<span data-aaya="6">Z wyjątkiem swoich żon i tego, czym zawładnęła ich prawica, bo wtedy nie będą ganieni.</span>
<span data-aaya="7">- a którzy pożądają inne, poza nimi, są występni -</span>
<span data-aaya="8">Którzy strzegą powierzonych sobie depozytów i dochowują zobowiązań;</span>
<span data-aaya="9">Którzy odprawiają swoje modlitwy.</span>
<span data-aaya="10">Tacy są dziedzicami,</span>
<span data-aaya="11">Którzy odziedziczą Raj, gdzie będą przebywać na wieki.</span>
<span data-aaya="12">Stworzyliśmy człowieka z ekstraktu gliny.</span>
<span data-aaya="13">Następnie umieściliśmy go - jako kroplę nasienia - w naczyniu solidnym.</span>
<span data-aaya="14">Następnie stworzyliśmy z kropli nasienia grudkę krwi zakrzepłej; potem stworzyliśmy z tej grudki krwi zakrzepłej zalążek ciała; a z tego zalążka stworzyliśmy kości; wtedy oblekaliśmy te kości ciałem; następnie uczyniliśmy go innym stworzeniem. Niech będzie błogosławiony Bóg, najlepszy ze stwórców.</span>
<span data-aaya="15">Następnie, z pewnością, pomrzecie,</span>
<span data-aaya="16">A w Dniu Zmartwychwstania zostaniecie wskrzeszeni.</span>
<span data-aaya="17">Stworzyliśmy ponad wami siedem dróg i nie byliśmy niedbali w dziele stworzenia:</span>
<span data-aaya="18">Zesłaliśmy z nieba określoną ilość wody i utrzymaliśmy ją na ziemi; a przecież My mamy władzę ją usunąć.</span>
<span data-aaya="19">I spowodowaliśmy, iż powstały dla was dzięki niej ogrody z palm i winnej latorośli; są tam obfite owoce, które wy zjadacie.</span>
<span data-aaya="20">I drzewo wyrastające z góry Synaj, które wytwarza oliwę i przyprawę dla jedzących.</span>
<span data-aaya="21">Oto dla was jest przykład w trzodach: My dajemy wam pić z tego, co znajduje się w ich brzuchach; i są w nich liczne dla was korzyści, z nich się też żywicie;</span>
<span data-aaya="22">Wy na nich, tak samo jak na okręcie, jesteście przenoszeni.</span>
<span data-aaya="23">Wysłaliśmy Noego do jego ludu i powiedział: "O ludu mój! Czcijcie Boga! Nie ma dla was żadnego boga oprócz Niego! Czyż wy nie będziecie bogobojni?!"</span>
<span data-aaya="24">I starszyzna - ci z jego ludu, którzy nie uwierzyli - powiedziała: "To jest tylko człowiek jak wy; on chce się wywyższyć nad wami. A gdyby zechciał Bóg, to z pewnością zesłałby aniołów. My nie słyszeliśmy, żeby coś podobnego zdarzyło się u naszych dawnych przodków.</span>
<span data-aaya="25">To tylko człowiek opętany przez dżiny; doglądajcie go więc przez jakiś czas!"</span>
<span data-aaya="26">Noe powiedział: "Panie mój! Dopomóż mi,.. ponieważ oni uznali mnie za kłamcę!".</span>
<span data-aaya="27">I objawiliśmy mu: Zbuduj statek na Naszych oczach i według Naszego objawienia! A kiedy przyjdzie Nasz rozkaz i kiedy kipi piec, wtedy wprowadź do niego ze wszystkiego stworzenia po parze i twoją rodzinę, oprócz tych spośród nich, przeciwko którym już poprzednio zostało wypowiedziane słowo. I nie przemawiaj do mnie w obronie tych, którzy byli niesprawiedliwi. Zaprawdę, oni zostaną zatopieni!</span>
<span data-aaya="28">A kiedy urządzisz się, ty i ci, którzy są razem z tobą na statku, powiedz: "Chwała niech będzie Bogu, który nas wybawił od ludu niesprawiedliwych!"</span>
<span data-aaya="29">I powiedz: "Panie mój i Pozwól mi przybić do jakiegoś błogosławionego miejsca! Ty jesteś najlepszym z tych, którzy doprowadzają do przystani!"</span>
<span data-aaya="30">Zaprawdę, w tym są znaki! I My jesteśmy, z pewnością, doświadczającymi!</span>
<span data-aaya="31">Po nich utworzyliśmy inne pokolenie.</span>
<span data-aaya="32">I wysłaliśmy do nich posłańca spośród nich: "Czcijcie Boga! Nie ma dla was żadnego innego boga oprócz Niego! Czyż nie będziecie bogobojni?"</span>
<span data-aaya="33">I powiedziała starszyzna z jego ludu, ci, którzy nie uwierzyli i którzy za kłamstwo uznali spotkanie rycia ostatecznego, i którym pozwoliliśmy się cieszyć dostatkiem w życiu tego świata: "To przecież tylko człowiek, podobnie jak wy; który je, co wy jecie, i który pije, co wy pijecie.</span>
<span data-aaya="34">A jeśli posłuchacie człowieka podobnego do was, to z pewnością będziecie stratni!</span>
<span data-aaya="35">Czy on obiecuje wam, że kiedy pomrzecie i staniecie się prochem i kośćmi, zostaniecie wyprowadzeni?</span>
<span data-aaya="36">Daleko, daleko jest to, co wam zostało obiecane!</span>
<span data-aaya="37">Nie ma tu nic innego, jak tylko nasze życie na tym świecie; umieramy i żyjemy, i nie będziemy wskrzeszeni!</span>
<span data-aaya="38">Ten oto jest tylko człowiekiem, który wymyślił przeciwko Bogu kłamstwo. My jemu nie wierzymy."</span>
<span data-aaya="39">Powiedział: "Panie mój, dopomóż mi, ponieważ oni uznali mnie za kłamcę!"</span>
<span data-aaya="40">Rzekł: "Wkrótce oni zapewne będą żałować!"</span>
<span data-aaya="41">I słusznie pochwycił ich krzyk, i uczyniliśmy ich śmieciem. Precz z ludem niesprawiedliwych!</span>
<span data-aaya="42">I stworzyliśmy po nich inne pokolenie.</span>
<span data-aaya="43">Żaden naród nie wyprzedzi swego terminu ani go nie opróżni.</span>
<span data-aaya="44">Następnie wysłaliśmy Naszych posłańców, jednego po drugim. Za każdym razem, kiedy przychodził do jakiegoś narodu jego posłaniec, oni go uważali za kłamcę. I tak posyłaliśmy jednych za drugimi, i sprawiliśmy, iż przeszli do legend. Precz z ludem niewiernych!</span>
<span data-aaya="45">Potem posłaliśmy Mojżesza i jego brata Aarona, z Naszymi znakami i władzą oczywistą,</span>
<span data-aaya="46">Do Faraona i jego starszyzny. Lecz oni wbili się w pychę i okazali się ludem dumnym.</span>
<span data-aaya="47">Oni powiedzieli: "Czyż mamy wierzyć dwom śmiertelnikom podobnym do nas, skoro ich lud to nasi niewolnicy?"</span>
<span data-aaya="48">I uznali ich obydwóch za kłamców, i znaleźli się wśród tych, którzy są zgubieni.</span>
<span data-aaya="49">I daliśmy Mojżeszowi Księgę - być może, oni pójdą po drodze prostej!</span>
<span data-aaya="50">I uczyniliśmy syna Marii i jego matkę znakiem. Daliśmy im schronienie na wzgórzu spokojnym i obfitym w źródła.</span>
<span data-aaya="51">O wy, posłańcy! Jedzcie wyśmienite rzeczy i czyńcie dobro! Ja wiem doskonale, co wy czynicie.</span>
<span data-aaya="52">Zaprawdę, ten wasz naród jest narodem jedynym. Ja jestem waszym Panem. Bójcie się Mnie!</span>
<span data-aaya="53">Oni jednak podzielili się na różne sekty; i każda grupa cieszy się tym, co posiada.</span>
<span data-aaya="54">Pozostaw ich więc w błędzie na pewien czas!</span>
<span data-aaya="55">Czy, oni przypuszczają, że to, co My im dajemy w postaci majątku i synów,</span>
<span data-aaya="56">Oznacza zachętę do czynienia dobrych dzieł? Przeciwnie! Oni nie są tego świadomi!</span>
<span data-aaya="57">Zaprawdę, ci, którzy drżą z obawy przed swoim Panem,</span>
<span data-aaya="58">Ci, którzy wierzą w znaki swego Pana,</span>
<span data-aaya="59">Ci, którzy nie dodają współtowarzyszy swemu Panu,</span>
<span data-aaya="60">Ci, którzy dają to, co dają, podczas gdy ich serca drżą, iż mają powrócić do swego Pana</span>
<span data-aaya="61">- oto są ci, którzy się śpieszą ku dobrym uczynkom; oni są pierwsi w ich spełnianiu.</span>
<span data-aaya="62">My nakładamy na każdą duszę tylko to, co jest w jej możliwości. My mamy Księgę, która mówi prawdę, i oni nie doznają niesprawiedliwości.</span>
<span data-aaya="63">Jednak serca ich pod tym względem są w niepewności. Oni mają jeszcze za sobą inne czyny, oprócz tych, które stale popełniają.</span>
<span data-aaya="64">A kiedy My ukarzemy tych spośród nich, którzy żyją w dostatku, wtedy oni będą błagać.</span>
<span data-aaya="65">"Nie lamentujcie dzisiaj, przecież nie otrzymacie od Nas pomocy!</span>
<span data-aaya="66">Moje znaki były wam recytowane, lecz wy obracaliście się na piętach,</span>
<span data-aaya="67">Okazując dumę względem nich, i spędzaliście noc na pustych rozmowach."</span>
<span data-aaya="68">Czyż oni się nie zastanowili nad tym słowem, kiedy przyszło do nich to, co nie przyszło do ich pierwszych ojców?</span>
<span data-aaya="69">Czyżby oni nie poznali swojego Posłańca, skoro się go wyrzekli?</span>
<span data-aaya="70">Albo też czy powiedzą, iż jest on opętany przez dżiny? Przeciwnie, on przyszedł do nich z prawdą, lecz większość z nich nienawidzi prawdy.</span>
<span data-aaya="71">A gdyby prawda poszła za ich namiętnościami, to, z pewnością, uległyby rozkładowi niebiosa i ziemia, i ci, którzy się w nich znajdują. Tak, przyszliśmy do nich z napomnieniem, lecz oni od napomnienia się odwrócili.</span>
<span data-aaya="72">Albo czy ty żądasz od nich jakiejś daniny? Lecz obdarowanie pochodzące od twego Pana jest lepsze. On jest najlepszym z dających zaopatrzenie!</span>
<span data-aaya="73">Ty wzywasz ich na pewno ku drodze prostej.</span>
<span data-aaya="74">I, zaprawdę, ci, którzy nie wierzą w życie ostateczne, od tej drogi odchodzą.</span>
<span data-aaya="75">A jeślibyśmy okazali im miłosierdzie i jeślibyśmy odsunęli od nich zło, to oni z pewnością trwaliby uporczywie w swoim buncie, błądząc na oślep.</span>
<span data-aaya="76">I dosięgła ich Nasza kara, lecz oni się nie podporządkowali swojemu Panu; i oni się nie upokorzyli.</span>
<span data-aaya="77">Aż kiedy My otworzymy przed nimi bramę kary strasznej, wtedy popadną tam w rozpacz.</span>
<span data-aaya="78">On jest Tym, który stworzył dla was słuch, wzrok i serce. Jakże mało jesteście wdzięczni!</span>
<span data-aaya="79">On jest Tym, który rozsiał was po ziemi; i do Niego będziecie zebrani.</span>
<span data-aaya="80">On jest Tym, który daje życie i powoduje śmierć. Do Niego należy następstwo nocy i dnia. Czy wy nie rozumiecie?</span>
<span data-aaya="81">Przeciwnie, oni mówią podobnie, jak mówili praojcowie.</span>
<span data-aaya="82">Oni mówili: "Czyż kiedy pomrzemy i staniemy się prochem i kośćmi, to czy na pewno zostaniemy wskrzeszeni?</span>
<span data-aaya="83">To nam było już obiecane, i poprzednio naszym ojcom, lecz to są tylko baśnie przodków."</span>
<span data-aaya="84">Powiedz: "Do kogo należy ziemia i ci, którzy się na niej znajdują, jeśli wiecie?"</span>
<span data-aaya="85">Oni powiedzą: "Do Boga!" Powiedz: "Czy wy się nie opamiętacie?"</span>
<span data-aaya="86">Powiedz: "Kto jest Panem siedmiu niebios i Panem wyniosłego tronu?"</span>
<span data-aaya="87">Oni powiedzą: "Bóg. Powiedz: "Czyż nie staniecie się bogobojni?"</span>
<span data-aaya="88">Powiedz: "Kto ma w swoim ręku władzę królewską nad każdą rzeczą? I kto roztacza opiekę, a opieki nie potrzebuje - jeśli wiecie?"</span>
<span data-aaya="89">Oni powiedzą: "To jest Bóg!" Powiedz: "Dlaczego więc jesteście zaczarowani?"</span>
<span data-aaya="90">Tak! Przyszliśmy do nich z prawdą, lecz oni na pewno są kłamcami!</span>
<span data-aaya="91">Bóg nie wziął Sobie żadnego syna i nie było z Nim żadnego boga. Bo wówczas każdy bóg zabrałby to, co stworzył, i jeden z nich wyniósłby się ponad innych. Chwała niech będzie Bogu! On jest ponad to, co Jemu przypisują!</span>
<span data-aaya="92">On zna to, co jest skryte i co jest jawne. On jest wyniosły ponad to, co Jemu dodają jako współtowarzyszy! /</span>
<span data-aaya="93">Powiedz: "Panie mój! Jeślibyś mi tylko pokazał to, co im zostało obiecane!</span>
<span data-aaya="94">Panie mój! Nie umieszczaj mnie wśród ludu niesprawiedliwych!"</span>
<span data-aaya="95">My niewątpliwie mamy moc pokazać ci to, co im obiecujemy.</span>
<span data-aaya="96">Odpychaj zło za pomocą tego, co jest lepsze. My znamy najlepiej to, co oni opisują!</span>
<span data-aaya="97">I powiedz: "Panie mój! Szukam ucieczki u Ciebie przed podszeptami szatanów!</span>
<span data-aaya="98">I szukam ucieczki u Ciebie, Panie mój, by oni nie zjawili się u mnie!"</span>
<span data-aaya="99">A kiedy przyjdzie do któregoś z nich śmierć, on powie: "Panie mój! Odpraw mnie z powrotem!</span>
<span data-aaya="100">Być może, ja uczynię jakieś dobre dzieło wśród tego, co pozostawiłem." Ależ nie! To jest tylko słowo, które on wypowiada; a za nimi jest przegroda aż do Dnia, w którym oni zostaną wskrzeszeni.</span>
<span data-aaya="101">A kiedy zadmą w trąbę, to tego Dnia nie będzie żadnego pokrewieństwa między nimi ani też nie będą się wzajemnie wypytywać.</span>
<span data-aaya="102">Wtedy ci, których szale okażą się ciężkie, będą szczęśliwi.</span>
<span data-aaya="103">A ci, których szale okażą się lekkie, będą tymi, którzy stracili samych siebie. Oni będą przebywać w Gehennie na wieki.</span>
<span data-aaya="104">Ogień będzie palił ich twarze i będą wykrzywiać wargi, ukazując zęby.</span>
<span data-aaya="105">"Czy nie były wam recytowane Moje znaki? Lecz wy uważaliście je za kłamstwo."</span>
<span data-aaya="106">Oni powiedzą: "Panie nasz! Opanowało nas nieszczęście. Jesteśmy ludźmi błądzącymi.</span>
<span data-aaya="107">Panie nasz! Wyprowadź nas z niej! A jeśli będziemy ponownie czynić zło, to wtedy będziemy rzeczywiście niesprawiedliwi."</span>
<span data-aaya="108">On powie: "Pozostańcie tam ze wstydem i nie mówcie do Mnie!"</span>
<span data-aaya="109">Przecież mówiła. część Moich sług: "Panie nasz! My wierzymy! Przebacz nam i miej nad nami miłosierdzie! Ty jesteś najlepszym z miłosiernych!"</span>
<span data-aaya="110">I wy szydziliście z nich, tak iż zapomnieliście o wspominaniu Mnie, kiedy się z nich wyśmiewaliście.</span>
<span data-aaya="111">Oto Ja dzisiaj wynagrodziłem ich za to, iż byli cierpliwi; oni triumfują.</span>
<span data-aaya="112">On powie: "Ile lat przebywaliście na ziemi?"</span>
<span data-aaya="113">Powiedzą: "Przebywaliśmy jeden dzień albo część dnia. Lecz zapytaj tych, którzy liczą."</span>
<span data-aaya="114">On powie: "Przebywaliście niewiele czasu. Gdybyście tylko wiedzieli!</span>
<span data-aaya="115">Czy sądzicie, iż My stworzyliśmy was nadaremnie i że nie zostaniecie do Nas sprowadzeni?"</span>
<span data-aaya="116">Niech Bóg będzie wysławiony, Król, Prawda! Nie ma boga, jak tylko On, Pan tronu szlachetnego!</span>
<span data-aaya="117">A kto wzywa, obok Boga, jakiegoś innego boga, nie mając na jego istnienie żadnego dowodu, ten musi zdać rachunek u swego Pana! Zaprawdę, niewierni nie będą szczęśliwi!</span>
<span data-aaya="118">I powiedz: "Panie mój! Przebacz i zmiłuj się! Ty jesteś najlepszy z miłosiernych!"</span>
</section>
<section data-sura="24">
<span data-name>سُوۡرَةُ النُّوۡرِ</span>
<span data-aaya="1">To jest sura, którą zesłaliśmy i którą uczyniliśmy obowiązkiem; i objawiliśmy w niej znaki jasne. Być może, wy sobie przypomnicie!</span>
<span data-aaya="2">Cudzołożnicy i cudzołożnikowi wymierzcie po sto batów, każdemu z nich obojga! W imię religii Boga, jeśli wierzycie w Boga i w Dzień Ostatni, niech nie powstrzyma was żadna względem nich pobłażliwość. I niech pewna grupa wiernych będzie obecna przy ich karze.</span>
<span data-aaya="3">Cudzołożnik pojmie za żonę tylko cudzołożnicę lub bałwochwalczynię; a cudzołożnicę może pojąć za żonę tylko cudzołożnik lub bałwochwalca. To wszystko jest zabronione tym, którzy wierzą.</span>
<span data-aaya="4">A tym, którzy oskarżają kobiety godne, a nie mogą przyprowadzić czterech świadków, wymierzcie osiemdziesiąt batów i nie przyjmujcie od nich nigdy świadectwa. To są ludzie szerzący zgorszenie.</span>
<span data-aaya="5">Z wyjątkiem tych, którzy się następnie nawrócą i poprawią. Zaprawdę, Bóg jest Przebaczający, Litościwy!</span>
<span data-aaya="6">A ci, którzy oskarżają swoje żony, a nie mają świadków oprócz siebie samych, złożą przed Bogiem czterokrotne świadectwo, iż są prawdomówni;</span>
<span data-aaya="7">A piąte świadectwo po to, aby przekleństwo Boga zaciążyło nad każdym z nich, jeśliby był kłamcą.</span>
<span data-aaya="8">A kara będzie odsunięta od kobiety, jeśli ona zaświadczy przed Bogiem czterokrotnie złożonym świadectwem, iż jej oskarżyciel na pewno jest kłamcą;</span>
<span data-aaya="9">A piąte świadectwo po to, aby gniew Boga zaciążył na niej, jeśliby on znalazł się wśród prawdomównych.</span>
<span data-aaya="10">A gdyby nie łaska Boga dla was, i Jego miłosierdzie, i to, iż Bóg jest przyjmujący skruchę i mądry...</span>
<span data-aaya="11">Zaprawdę, ci, którzy szerzyli oszczerstwo, stanowią wśród was tylko małą grupę. Nie uważajcie jednak tego za zło dla siebie; przeciwnie, to nawet jest dla was dobrem. Każdy z nich będzie odpowiadał za grzech, jaki popełnił. A kto z nich obciążył się najbardziej, ten dozna kary strasznej.</span>
<span data-aaya="12">Dlaczegóż, kiedyście to usłyszeli, wierzący - mężczyźni i kobiety, nie pomyśleliście o tym, co jest dobre dla waszych dusz, i nie powiedzieli: "To jest kłamstwo oczywiste?"</span>
<span data-aaya="13">Dlaczegoż oni nie przyprowadzili czterech świadków na to? A skoro nie przyprowadzili świadków, to są w obliczu Boga kłamcami.</span>
<span data-aaya="14">A gdyby nie łaska Boga nad wami i nie Jego miłosierdzie, w życiu na tym świecie i w życiu ostatecznym, to dotknęłaby was kara straszna za to, co wypowiedzieliście.</span>
<span data-aaya="15">Oto bierzecie na swoje języki i mówicie waszymi ustami coś, o czym nie posiadacie wiedzy; i sądzicie, że to drobnostka, a to u Boga jest wielkie.</span>
<span data-aaya="16">Dlaczegoż, kiedyście to usłyszeli, nie powiedzieliście: "Nie należy wcale do nas, abyśmy o tym mówili. Niech Tobie będzie chwała! To jest zniesławienie straszne!"</span>
<span data-aaya="17">Napomina was Bóg, abyście nigdy nie powrócili do czegoś podobnego - jeśli jesteście wierzącymi.</span>
<span data-aaya="18">Bóg wyjaśnia wam znaki, a Bóg jest Wszechwiedzący, Mądry!</span>
<span data-aaya="19">Zaprawdę, tych, którzy pragną, aby bezeceństwo rozpowszechniło się wśród wierzących - czeka kara bolesna w życiu na tym świecie i w życiu ostatecznym. Bóg wie, a wy nie wiecie!</span>
<span data-aaya="20">A gdyby nie łaska Boga nad wami i nie Jego miłosierdzie, i to, iż Bóg jest Dobrotliwy i Litościwy...</span>
<span data-aaya="21">O wy, którzy wierzycie! Nie kroczcie śladami szatana! A kto kroczy śladami szatana... - on przecież nakazuje rzeczy szpetne i godne potępienia. A gdyby nie łaska Boga nad wami i nie Jego miłosierdzie, to nikt spośród was nie oczyściłby się nigdy! Lecz Bóg oczyszcza, kogo chce. Bóg jest Słyszący, Wszechwiedzący!</span>
<span data-aaya="22">Niech ci spośród was, którzy się cieszą łaską i dobrobytem, nie przestają dawać krewnym i biednym, i tym, którzy wędrują na drodze Boga! Niech będą pobłażliwi i wybaczający! Czyż nie pragniecie, by wam Bóg przebaczył? A Bóg jest Przebaczający, Litościwy!</span>
<span data-aaya="23">Ci, którzy rzucają oskarżenie na kobiety cnotliwe, beztroskie, ale wierzące, będą przeklęci na tym świecie i w życiu ostatecznym. Dla nich kara będzie straszna</span>
<span data-aaya="24">W Dniu, kiedy będą świadczyć przeciw nim ich języki, ich ręce i nogi o tym, co oni czynili.</span>
<span data-aaya="25">W tym Dniu Bóg wypłaci w pełni, co im się słusznie należy; i dowiedzą się, że Bóg jest prawdą oczywistą.</span>
<span data-aaya="26">Złe kobiety - dla złych mężczyzn; źli mężczyźni - dla złych kobiet! Dobre kobiety - dla dobrych mężczyzn; dobrzy mężczyźni - dla dobrych kobiet! Ci ostatni nie są winni tego, co o nich mówią. Oni otrzymają przebaczenie i zaopatrzenie szlachetne.</span>
<span data-aaya="27">O wy, którzy wierzycie! Nie wchodźcie do domów, które nie są waszymi domami, zanim nie poprosicie o pozwolenie i zanim nie pozdrowicie ich mieszkańców: "Pokój wam!" To jest dla was lepsze. Być może, wy sobie przypomnicie!</span>
<span data-aaya="28">A jeśli nie zastaniecie tam nikogo, to nie wchodźcie, zanim nie otrzymacie pozwolenia. A jeśli wam powiedzą: "Wróćcie się!" - to się wróćcie. To będzie dla was przyzwoitsze. Bóg wie dobrze, co czynicie.</span>
<span data-aaya="29">Nie popełnicie grzechu, jeśli wejdziecie do domów nie zamieszkanych, w których jest wasze mienie. Bóg wie, co wy ujawniacie i co ukrywacie.</span>
<span data-aaya="30">Powiedz wierzącym: niech spuszczają skromnie spojrzenia i niech zachowują czystość. To dla nich będzie przyzwoitsze. Zaprawdę, Bóg jest w pełni świadomy tego, co oni czynią!</span>
<span data-aaya="31">Powiedz wierzącym kobietom, żeby spuszczały skromnie swoje spojrzenia i strzegły swojej czystości; i żeby pokazywały jedynie te ozdoby, które są widoczne na zewnątrz; i żeby narzucały zasłony na piersi, i pokazywały swoje ozdoby jedynie swoim mężom lub ojcom, albo ojcom swoich mężów, albo swoim synom lub synom swoich mężów, albo swoim braciom, albo synom braci, lub synom swoich sióstr; lub ich żonom, lub tym, którymi zawładnęły ich prawice; albo swoim służącym spośród mężczyzn, którzy nie są owładnięci pożądaniem cielesnym; albo też chłopcom, którzy nie poznali nagości kobiet. I niech one nie stąpają tak, aby było wiadomo, jakie ukrywają ozdoby. Nawracajcie się wszyscy do Boga, o wy, wierzący! Być może, będziecie szczęśliwi!</span>
<span data-aaya="32">Żeńcie samotnych spośród was, jak też ludzi prawych spośród waszych niewolników i niewolnic. Jeśli są biedni, to wzbogaci ich Bóg Swoją łaską. Bóg jest Wszechobejmujący, Wszechwiedzący!</span>
<span data-aaya="33">I niech starają się żyć we wstrzemięźliwości ci, którzy nie mają możliwości małżeństwa, aż wzbogaci ich Bóg Swoją łaską. A tych spośród waszych niewolników, którzy starają się o zapis wyzwoleńczy - wyzwólcie, jeśli wiecie, że w nich jest jakieś dobro; i dajcie im z majątku Boga to, czym On was obdarzył. I nie przymuszajcie waszych niewolnic do prostytucji - jeśli one chcą żyć w czystości - w poszukiwaniu przypadkowych korzyści w życiu na tym świecie. A jeśli kto je zmusi... - to przecież Bóg, ze względu na ich zmuszenie, będzie Przebaczający, Litościwy!</span>
<span data-aaya="34">My zesłaliśmy wam znaki jasne i przykłady tych, którzy byli przed wami, i napomnienie dla bogobojnych.</span>
<span data-aaya="35">Bóg jest światłem niebios i ziemi. Jego światło jest podobne do niszy, w której jest lampa; lampa jest we szkle, a szkło jest jak gwiazda świecąca. Zapala się ona od drzewa błogosławionego - drzewa oliwnego, ani ze Wschodu, ani z Zachodu, którego oliwa prawie by świeciła,. nawet gdyby nie dotknął jej ogień. światło na świetle! Bóg prowadzi drogą prostą ku światłu, kogo chce. Bóg przytacza przykłady dla ludzi. Bóg o każdej rzeczy jest wszechwiedzący!</span>
<span data-aaya="36">W domach, które Bóg pozwolił wznieść i w których wspomina się Jego imię - głoszą Jemu chwałę o świcie i o zmierzchu;</span>
<span data-aaya="37">tych ludzi nie odciąga ani handel, ani kupno od wspominania Boga, odprawiania modlitwy i dawania jałmużny. Oni obawiają się Dnia, kiedy wzburzą się serca i spojrzenia,</span>
<span data-aaya="38">Troszcząc się o to, by wynagrodził ich Bóg za to, co oni najlepszego uczynili; i by pomnożył im Swoją łaskę. Bóg daje zaopatrzenie, komu chce; bez rachunku!</span>
<span data-aaya="39">A działania tych, którzy nie uwierzyli, są podobne do mirażu na pustyni: człowiek spragniony bierze go za wodę, a kiedy przyjdzie do niego; niczego tu nie znajduje; on znajduje tam Boga, który mu w pełni zapłaci jego rachunek. Bóg jest szybki przy rachunku!</span>
<span data-aaya="40">Albo są jak ciemności na morzu głębokim: pokrywa je fala, nad którą wznosi się druga fala, a nad nią są chmury. To są ciemności jedne nad drugimi. Kiedy ktoś wyciągnie rękę, ledwie może ją zobaczyć. Jeśli Bóg nie da komuś światła, to on tu nie ma światła.</span>
<span data-aaya="41">Czy ty nie widziałeś, iż Boga wysławiają ci, co są w niebiosach i na ziemi, i ptaki z rozpostartymi skrzydłami? Każdy wie, jak się modlić i jak wysławiać Boga. Bóg wie dobrze, co oni czynią.</span>
<span data-aaya="42">Do Boga należy królestwo niebios i ziemi i do Boga zmierza wędrowanie.</span>
<span data-aaya="43">Czy ty nie widziałeś, iż Bóg pędzi chmury, potem je łączy razem, potem układa je warstwami? Widzisz przecież, jak obfity deszcz wylewa się spomiędzy nich. On zsyła z nieba góry pełne gradu i dosięga nim, kogo chce, i oszczędza, kogo chce. Blask Jego błyskawicy omal nie porywa spojrzenia.</span>
<span data-aaya="44">Bóg powoduje kolejną zmianę nocy i dnia. Zaprawdę, w tym jest przykład dla tych, którzy władają spojrzeniem!</span>
<span data-aaya="45">Bóg stworzył wszelkie zwierzę z wody. Wśród nich są takie, które pełzają na swoim brzuchu; wśród nich są takie, które chodzą na dwóch nogach; i wśród nich są takie, które chodzą na czterech; Bóg stwarza to, co chce. Przecież Bóg jest nad każdą rzeczą Wszechwładny!</span>
<span data-aaya="46">Zesłaliśmy już znaki jasne i Bóg prowadzi ku drodze prostej, kogo chce.</span>
<span data-aaya="47">Oni mówią: "Wierzymy w Boga i w Posłańca i jesteśmy posłuszni!" Potem część z nich się odwraca; ci nie są wierzącymi.</span>
<span data-aaya="48">A kiedy oni są wezwani do Boga i Jego Posłańca, aby rozsądził między nimi, wówczas część z nich się odwraca.</span>
<span data-aaya="49">Lecz jeśliby oni posiadali prawdę, to przyszliby do Niego z pokorą.</span>
<span data-aaya="50">Czy, w sercach ich jest choroba? Czy oni popadli w zwątpienie? Czy oni się obawiają, że Bóg i Jego Posłaniec wyrządzą im krzywdę? Ależ nie! Tacy jak oni sami są niesprawiedliwi!</span>
<span data-aaya="51">Przecież mowa wierzących - kiedy oni są wzywani do Boga i Jego Posłańca, aby rozsądził między nimi - jest taka: "Usłyszeliśmy i jesteśmy posłuszni!" Tacy jak oni są szczęśliwi!</span>
<span data-aaya="52">A którzy są posłuszni Bogu i Jego Posłańcowi i obawiają się Boga, i są bogobojni - tacy osiągają szczęśliwość.</span>
<span data-aaya="53">Oni przysięgają na Boga najbardziej uroczystą przysięgą, iż jeśli ty im rozkażesz, to oni wyruszą do walki. Powiedz: "Nie przysięgajcie! Posłuszeństwo jest wystarczające! Bóg jest w pełni świadomy tego, co czynicie!"</span>
<span data-aaya="54">Powiedz: "Słuchajcie Boga! Słuchajcie Jego Posłańca! A jeśli się odwrócicie, to na nim ciąży tylko to, co na niego zostało nałożone, a na was ciąży to, co na was zostało nałożone. A jeśli będziecie mu posłuszni, to pójdziecie po drodze prostej. A do Posłańca należy tylko obwieszczenie jasne!"</span>
<span data-aaya="55">A Bóg obiecał tym spośród was, którzy uwierzyli i którzy czynili dobre dzieła, iż uczyni ich namiestnikami na ziemi, jak uczynił namiestnikami tych, którzy byli przed nimi. I On umocni ich religię, którą dla nich wybrał, i zamieni ich obawę w bezpieczeństwo. Oni będą Mnie czcić, nie dodając Mi niczego za współtowarzyszy. A ci, którzy nadal pozostaną niewiernymi, to ludzie bezbożni!</span>
<span data-aaya="56">Odprawiajcie modlitwę, dawajcie jałmużnę i słuchajcie Posłańca! Być może, doznacie miłosierdzia!</span>
<span data-aaya="57">Nie sądźcie, iż ci, którzy nie wierzą, są w stanie zniweczyć moc Boga na ziemi. Ich schronieniem będzie ogień. A jakże to nieszczęsna przystań!</span>
<span data-aaya="58">O wy, którzy wierzycie! Ci, którymi zawładnęły wasze prawice, i ci, którzy nie osiągnęli jeszcze dojrzałości niech was proszą trzy razy o pozwolenie wejścia: przed modlitwą jutrzenki, kiedy zdejmujecie swoje szaty koło południa i przed modlitwą wieczorną; to są trzy momenty waszej nagości. Poza tymi chwilami, nie ma ani dla was, ani dla nich przeszkody, żebyście się wzajemnie odwiedzali. W ten sposób Bóg wyjaśnia wam znaki! Bóg jest Wszechwiedzący, Mądry!</span>
<span data-aaya="59">A kiedy wasze dzieci osiągną dojrzałość, to niech proszą o pozwolenie, tak jak prosili o pozwolenie ci, którzy są od nich starsi. W ten sposób Bóg wyjaśnia wam Swoje znaki! Bóg jest Wszechwiedzący, Mądry!</span>
<span data-aaya="60">A kobiety starsze, które się już nie spodziewają małżeństwa, nie będą miały grzechu, jeśli zdejmą swoje szaty, jednakże w taki sposób, aby nie ukazywać swoich ozdób. Lecz lepiej dla nich, żeby się od tego powściągały. Bóg jest Słyszący, Wszechwiedzący!</span>
<span data-aaya="61">Nie ma nagany dla niewidomego, nie ma dla kulawego, nie ma dla chorego, i nie ma dla was samych, kiedy posilacie się w waszych domach albo w domach waszych ojców, albo w domach waszych matek, albo w domach waszych braci, albo w domach waszych sióstr, albo w domach waszych stryjów, albo w domach waszych ciotek ze strony ojca, albo w domach waszych wujów, albo w domach waszych ciotek ze strony matki, albo w tych, których posiadacie klucze, albo u waszego przyjaciela; nie jest dla was grzechem, czy jecie razem czy osobno. A kiedy wchodzicie do domów, to pozdrawiajcie się wzajemnie pozdrowieniem od Boga, błogosławionym, dobrym. W ten sposób wyjaśnia wam Bóg Swoje znaki. Być może, będziecie rozumni!</span>
<span data-aaya="62">Wierzącymi są tylko ci, którzy wierzą w Boga i w Jego Posłańca. A kiedy oni są razem z nim w sprawie, która ich łączy, to oni nie odchodzą, dopóki nie poproszą go o pozwolenie. Zaprawdę, ci, którzy proszą cię o pozwolenie, to są ci, którzy wierzą w Boga i Jego Posłańca. A kiedy oni proszą cię o pozwolenie wejścia w jakiejś ich sprawie, to daj pozwolenie, komu chcesz spośród nich, i proś Boga o przebaczenie dla nich. Zaprawdę, Bóg jest Przebaczający, Litościwy!</span>
<span data-aaya="63">Nie nazywajcie Posłańca między sobą tak, jak nazywacie się między sobą nawzajem. Bóg zna tych spośród was, którzy się wycofują ukradkiem, szukając schronienia. Niech się mają na baczności ci, którzy sprzeciwiają się Jego rozkazowi; żeby nie dosięgła ich jakaś niedola albo żeby ich nie dosięgła kara bolesna.</span>
<span data-aaya="64">Czyż nie?! Zaprawdę, do Boga należy to, co jest w niebiosach i na ziemi! On zna dobrze stan, w jakim się znajdujecie, i On zna Dzień, w którym ludzie do Niego zostaną sprowadzeni. Wtedy On obwieści im to, co oni czynili. Bóg jest o każdej rzeczy Wszechwiedzący!</span>
</section>
<section data-sura="25">
<span data-name>سُوۡرَةُ الۡفُرۡقَانِ</span>
<span data-aaya="1">W Imię Boga Miłosiernego; Litościwego! Błogosławiony niech będzie Ten, który zesłał rozróżnienie Swemu słudze, aby był ostrzegającym dla światów!</span>
<span data-aaya="2">Ten, do którego należy królestwo niebios i ziemi; który nie wziął sobie syna; który nie ma współtowarzysza w królestwie; który stworzył każdą rzecz i dał jej dokładną miarę.</span>
<span data-aaya="3">Jednak oni poza Nim wzięli sobie bogów, którzy nie potrafią niczego stworzyć, lecz sami zostali stworzeni. Oni nie mogą działać ani na swoją szkodę, ani na swoją korzyść; i nie władają ani śmiercią, ani życiem, ani zmartwychwstaniem.</span>
<span data-aaya="4">Powiedzieli ci, którzy nie uwierzyli: "To jest tylko kłamstwo, które on wymyślił, i pomogli mu w tym inni ludzie."</span>
<span data-aaya="5">I powiedzieli: "To są tylko baśnie dawnych przodków. On kazał je zapisać dla siebie i są mu recytowane rano i wieczór.</span>
<span data-aaya="6">Powiedz: "Zesłał to Ten, który zna tajemnice w niebiosach i na ziemi. On jest Przebaczający, Litościwy!"</span>
<span data-aaya="7">I oni powiedzieli: "Cóż to z tym Posłańcem? On je pożywienie i chodzi po jarmarkach. Dlaczego nie został zesłany do niego anioł, aby być razem z nim ostrzegającym!</span>
<span data-aaya="8">Albo gdyby mu został rzucony jakiś skarb czy też posiadał jakiś ogród, z którego by się żywił!" I powiedzieli niesprawiedliwi: "Wy postępujecie jedynie za człowiekiem zaczarowanym!"</span>
<span data-aaya="9">Popatrz, jak oni podają ci przykłady; tak że zabłądzili i nie mogą znaleźć drogi.</span>
<span data-aaya="10">Niech będzie błogosławiony Ten, który jeśli zechce, da ci coś lepszego niż to: Ogrody, gdzie w dole płyną strumyki i gdzie umieści dla ciebie pałace.</span>
<span data-aaya="11">Ależ przeciwnie! Oni za kłamstwo uznali Godzinę! Lecz My przygotowaliśmy dla tych, którzy za kłamstwo uznali Godzinę - ogień palący!</span>
<span data-aaya="12">Kiedy ów ogień dojrzy ich z daleka, dojdzie do nich jego wściekłe wycie.</span>
<span data-aaya="13">A kiedy zostaną weń wrzuceni, w ciasne miejsce, skrępowani razem, będą wzywać zniszczenia.</span>
<span data-aaya="14">Nie wzywajcie dzisiaj zniszczenia jednego, lecz wzywajcie zniszczeń wielu.</span>
<span data-aaya="15">Powiedz: "Czy to jest lepsze, czy Ogród wieczności obiecany bogobojnym, który będzie dla nich zapłatą i przystanią?"</span>
<span data-aaya="16">Oni będą tam mieli to, co zechcą; będą tam przebywać na wieki. To jest obowiązująca twego Pana obietnica, o którą proszą.</span>
<span data-aaya="17">I w Dniu, kiedy On ich zbierze, ich i tych, których czcili poza Bogiem, On im powie: "Czy to wy sprowadziliście z drogi te oto moje sługi, czy też oni sami zeszli z drogi?"</span>
<span data-aaya="18">Oni powiedzą: "Chwała Tobie! Nie było dla nas rzeczą wskazaną brać sobie opiekunów poza Tobą, lecz Ty pozwoliłeś im cieszyć się życiem, im i ich ojcom, tak iż zapomnieli o napomnieniu i stali się ludźmi zgubionymi."</span>
<span data-aaya="19">"Oni obwiniali was o kłamstwo w tym, co mówicie, a wy nie możecie ani odwrócić kary, ani też udzielić pomocy. A kto z was jest niesprawiedliwy, to My damy mu zakosztować kary wielkiej."</span>
<span data-aaya="20">My nie wysyłaliśmy przed tobą posłańców, którzy by nie jedli pożywienia i nie chodzili po bazarach. I uczyniliśmy niektórych z was doświadczeniem dla innych. Czyż nie będziecie cierpliwi? A twój Pan widzi jasno.</span>
<span data-aaya="21">Ci, którzy się nie spodziewają Naszego spotkania, mówią: "Dlaczego nie zostali zesłani do nas aniołowie albo dlaczego nie widzimy naszego Pana?" I stali się dumni w swoich duszach, i przekroczyli granice wielkiej zuchwałości.</span>
<span data-aaya="22">W Dniu, kiedy oni zobaczą aniołów - tego Dnia nie będzie radosnej wieści dla grzeszników - będą mówili: "To przeszkoda nie do usunięcia."</span>
<span data-aaya="23">I przystąpiliśmy do dzieł, jakich oni dokonali, i uznaliśmy je za proch rozrzucony.</span>
<span data-aaya="24">Tego Dnia mieszkańcy Ogrodu będą mieli lepsze miejsce pobytu i piękniejsze miejsce odpoczynku południowego.</span>
<span data-aaya="25">W tym Dniu, kiedy rozerwie się niebo z chmurami i kiedy zostaną zesłani aniołowie,</span>
<span data-aaya="26">W tym Dniu prawdziwa władza królewska będzie należeć do Miłosiernego; i dla niewiernych będzie to Dzień trudny!</span>
<span data-aaya="27">W tym Dniu niesprawiedliwy będzie gryzł swoje ręce, mówiąc: "Ach, gdybym był wybrał sobie drogę razem z Posłańcem!</span>
<span data-aaya="28">Biada mi! Gdybym choć nie był sobie wziął takiego to za przyjaciela!</span>
<span data-aaya="29">On sprowadził mnie z drogi daleko od napomnienia, które już do mnie przyszło. Szatan jest dla człowieka zdrajcą!"</span>
<span data-aaya="30">Powiedział Posłaniec: "O Panie mój! Mój lud wziął ten Koran jako pustą gadaninę."</span>
<span data-aaya="31">W ten sposób dla każdego proroka przygotowaliśmy jakiegoś wroga spośród grzeszników. Lecz twój Pan wystarczy jako przewodnik po drodze prostej i jako wspomożyciel!</span>
<span data-aaya="32">Ci, którzy nie uwierzyli, mówią: "Gdyby przynajmniej Koran został zesłany naraz w całości!" Został on objawiony w ten sposób, aby twoje serce było przez niego utwierdzone; i recytowaliśmy go według pewnego porządku.</span>
<span data-aaya="33">I kiedy oni przychodzą do ciebie z jakąś przypowieścią, My przychodzimy do ciebie z prawdą i lepszym wyjaśnieniem.</span>
<span data-aaya="34">Ci, którzy będą wskrzeszeni i skierowani twarzami ku Gehennie, będą mieli najgorsze miejsce i będą najbardziej oddaleni z drogi.</span>
<span data-aaya="35">Daliśmy już Mojżeszowi Księgę i umieściliśmy razem z nim jego brata Aarona jako wezyra.</span>
<span data-aaya="36">Powiedzieliśmy: "Idźcie obydwaj do ludu, który za kłamstwo uznał Nasze znaki!" - i zniszczyliśmy ten lud całkowicie.</span>
<span data-aaya="37">A lud Noego, który za kłamców uznał posłańców - potopiliśmy i uczyniliśmy go znakiem dla ludzi; i przygotowaliśmy dla niesprawiedliwych karę bolesną.</span>
<span data-aaya="38">A jeśli chodzi o ludy Ad i Samud i mieszkańców Ar-Rass, i liczne pokolenia między nimi</span>
<span data-aaya="39">- to im wszystkim podawaliśmy przykłady i wszystkich zniszczyliśmy całkowicie!</span>
<span data-aaya="40">A przecież z pewnością przechodzili oni obok miasta, na które spadł zgubny deszcz. Czyż oni tego nie widzieli? Nie! Oni nie spodziewają się zmartwychwstania!</span>
<span data-aaya="41">A kiedy ciebie widzą, to naśmiewają się z ciebie: "Czy to ten, którego dał Bóg jako Posłańca?</span>
<span data-aaya="42">On byłby nas oddalił od naszych bogów, gdybyśmy nie trwali mocno przy nich." Niebawem oni się dowiedzą, kiedy zobaczą karę, kto bardziej zbłądził z drogi.</span>
<span data-aaya="43">Czy ty widziałeś tego, który sobie wziął swoją namiętność za boga? Czy ty będziesz dla niego opiekunem?</span>
<span data-aaya="44">Czy sądzisz, że większość z nich słyszy albo rozumie? Oni są jak bydło; nie, oni raczej zbłądzili z drogi!</span>
<span data-aaya="45">Czy ty nie widziałeś, jak Twój Pan przesuwa cień? - A gdyby chciał, uczyniłby go spokojnym. - I uczyniliśmy słońce jego przewodnikiem.</span>
<span data-aaya="46">Następnie sprowadzamy go ku Sobie z łatwością</span>
<span data-aaya="47">On jest Tym, który uczynił dla was noc okryciem, sen odpoczynkiem, a dzień zmartwychwstaniem.</span>
<span data-aaya="48">On jest Tym, który posyła wiatry jako radosną wieść zwiastującą Jego miłosierdzie. I My spuściliśmy z nieba wodę czystą,</span>
<span data-aaya="49">Aby dzięki niej ożywić martwą krainę i napoić nią liczne trzody i istoty ludzkie, które stworzyliśmy.</span>
<span data-aaya="50">I rozprowadziliśmy ją między nimi, aby pamiętali; lecz większość ludzi odrzuca wszystko, oprócz niewiary.</span>
<span data-aaya="51">A jeślibyśmy chcieli, to wysłalibyśmy do każdego miasta jakiegoś ostrzegającego.</span>
<span data-aaya="52">Nie słuchaj więc niewiernych i zwalczaj ich z wielkim zapałem, przy jego pomocy.</span>
<span data-aaya="53">On jest Tym, który dał wolną drogę dwom morzom: temu słodkiemu, o przyjemnym smaku, i temu słonemu, gorzkiemu. Umieścił On między nimi przegrodę i barierę nie do przebycia.</span>
<span data-aaya="54">On jest Tym, który stworzył człowieka z wody i uczynił dla niego związki krwi i małżeństwa. Twój Pan jest Wszechmocny!</span>
<span data-aaya="55">Oni czczą, poza Bogiem, to, co im ani nie przynosi żadnej korzyści, ani też nie może im zaszkodzić. Niewierny jest zawsze przeciwko swemu Panu pomocnikiem.</span>
<span data-aaya="56">My wysłaliśmy ciebie jedynie jako zwiastuna radosnej wieści i jako ostrzegającego.</span>
<span data-aaya="57">Powiedz: "Nie żądam od was za to żadnej zapłaty, nic oprócz tego, aby ten, kto chce, wybrał sobie drogę do swego Pana."</span>
<span data-aaya="58">I zaufaj Żyjącemu, który nie umiera! I wysławiaj Jego chwałę! Wystarczy, iż On jest dobrze świadomy grzechów swoich sług!</span>
<span data-aaya="59">On jest Tym, który stworzył niebiosa i ziemię, i to, co jest między nimi - w ciągu sześciu dni. Potem umocnił się na tronie - Miłosierny. Zapytaj o Niego dobrze wiedzącego</span>
<span data-aaya="60">Kiedy im się powie: "Wybijajcie pokłony Miłosiernemu!", oni mówią: "Cóż to jest ten Miłosierny? Czy my mamy wybijać pokłony na twój rozkaz?" I to tylko powiększa ich niechęć.</span>
<span data-aaya="61">Niech będzie błogosławiony Ten, który uczynił na niebie konstelacje i który umieścił na nim lampę i księżyc dający światło!</span>
<span data-aaya="62">On jest Tym, który uczynił noc i dzień następującymi po sobie dla tych, którzy chcą pamiętać lub którzy chcą być wdzięczni.</span>
<span data-aaya="63">Słudzy Miłosiernego: ci, którzy chodzą po ziemi skromnie i kiedy ludzie nieświadomi zwracają się do nich, to mówią: "Pokój!"</span>
<span data-aaya="64">I ci, którzy spędzają noce przed swoim Panem, wybijając pokłony lub stojąc.</span>
<span data-aaya="65">I ci, którzy mówią: "Panie nasz! Odwróć od nas karę Gehenny!</span>
<span data-aaya="66">Zaprawdę, kara ta jest ciągłą torturą! Zaprawdę, nieszczęsna jest Gehenna jako miejsce schronienia i pobytu</span>
<span data-aaya="67">I ci, którzy kiedy rozdają, to ani nie trwonią, ani nie skąpią, ponieważ między tymi dwoma leży to, co słuszne.</span>
<span data-aaya="68">I ci, którzy nie wzywają żadnego boga, poza Bogiem; i nie zabijają nikogo wbrew zakazowi Boga, chyba że zgodnie z prawem; i nie uprawiają rozpusty. A kto to czyni, spotka go kara za grzech.</span>
<span data-aaya="69">Jemu będzie podwojona kara w Dniu Zmartwychwstania i będzie w niej poniżony na wieki.</span>
<span data-aaya="70">Z wyjątkiem tych, którzy się nawrócili, którzy uwierzyli i uczynili dobre dzieło; tym Bóg zamieni ich złe czyny na dobre. Bóg jest Przebaczający, Litościwy!</span>
<span data-aaya="71">A kto się nawróci i czyni dobro, ten, zaprawdę, nawraca się ku Bogu pełen skruchy!</span>
<span data-aaya="72">I ci, którzy nie zaświadczają fałszu, a kiedy przechodzą obok pustej gadaniny, to przechodzą z godnością;</span>
<span data-aaya="73">I ci, którzy, kiedy się im wspomina znaki ich Pana, nie stają naprzeciw nich głusi i ślepi;</span>
<span data-aaya="74">I ci, którzy mówią: "Panie nasz! Daj nam od naszych żon i naszego potomstwa ochłodę oczu i uczyń nas wzorem dla bogobojnych!"</span>
<span data-aaya="75">- tacy otrzymają jako zapłatę komnatę wyniosłą za to, iż byli cierpliwi. Oni tam zostaną powitani pozdrowieniem i słowem: "Pokój!"</span>
<span data-aaya="76">Będą przebywać tam na wieki. Piękne to mieszkanie i miejsce pobytu!</span>
<span data-aaya="77">Powiedz: "Mój Pan nie będzie troszczył się o was bez waszej modlitwy. Wy jednak zadawaliście kłam i skutek będzie nieunikniony."</span>
</section>
<section data-sura="26">
<span data-name>سُوۡرَةُ الشُّعَرَآءِ</span>
<span data-aaya="1">Ta. Sin. Mim.</span>
<span data-aaya="2">To są znaki Księgi jasnej!</span>
<span data-aaya="3">Być może, zadręczasz się dlatego, że oni nie wierzą.</span>
<span data-aaya="4">Jeśli zechcemy, to sprowadzimy na nich znak z nieba i upokorzą się przed nimi ich karki.</span>
<span data-aaya="5">A nie przychodzi do nich żadne nowe napomnienie od Miłosiernego, żeby się od niego nie odwrócili</span>
<span data-aaya="6">I nie uznali go za kłamstwo. Otóż niebawem przyjdą do nich wieści o tym, z czego oni się wyśmiewali.</span>
<span data-aaya="7">Czyż oni nie patrzą na ziemię? Ileż wszelkiego rodzaju par szlachetnych wyrosło na niej za Naszą przyczyną!</span>
<span data-aaya="8">Zaprawdę, w tym jest znak, lecz większość z nich nie wierzy!</span>
<span data-aaya="9">I zaprawdę, twój Pan jest Potężny, Litościwy!</span>
<span data-aaya="10">Oto twój Pan wezwał Mojżesza: "Idź do ludu niesprawiedliwego,</span>
<span data-aaya="11">Ludu Faraona! Czyż oni nie będą bogobojni?"</span>
<span data-aaya="12">Powiedział: "Panie mój! Boję się, żeby mnie nie uznali za kłamcę;</span>
<span data-aaya="13">ściśnie się moja pierś i mój język się nie rozwiąże. Poślij więc po Aarona!</span>
<span data-aaya="14">Oni mają pewne przewinienie do zarzucenia mi i obawiam się, że mnie zabiją."</span>
<span data-aaya="15">Rzekł: "Wcale nie! Idźcie obydwaj z Naszymi znakami. My będziemy razem z wami, będziemy się przysłuchiwać.</span>
<span data-aaya="16">Idźcie obydwaj do Faraona i powiedzcie: Jesteśmy posłańcami od Pana światów.</span>
<span data-aaya="17">Odeślij z nami synów Izraela"</span>
<span data-aaya="18">Powiedział Faraon: "Czy nie wychowaliśmy ciebie wśród nas, kiedy byłeś dzieckiem? Czy nie przebywałeś wśród nas przez wiele lat twego życia?</span>
<span data-aaya="19">Potem popełniłeś czyn, który popełniłeś; i jesteś wśród niewdzięczników!"</span>
<span data-aaya="20">Powiedział: "Popełniłem ten czyn będąc wśród ludzi, którzy błądzą.</span>
<span data-aaya="21">I uciekłem od was, ponieważ się was obawiałem; a Pan mój dał mi mądrość i uczynił mnie jednym z posłańców.</span>
<span data-aaya="22">Czyż to dobrodziejstwo, z powodu którego czynisz mi wyrzuty, było dane po to, aby uczynić niewolnikami synów Izraela?"</span>
<span data-aaya="23">Powiedział Faraon: "A kto to jest Pan światów?"</span>
<span data-aaya="24">Powiedział: "Pan niebios i ziemi, i tego, co jest między nimi - jeśli jesteście pewni wiary!"</span>
<span data-aaya="25">Powiedział tym; którzy byli wokół niego: "Czyż wy nie słyszycie?"</span>
<span data-aaya="26">Powiedział Mojżesz: "Pan wasz i waszych pierwszych ojców!"</span>
<span data-aaya="27">Powiedział: "Zaprawdę, ten wasz posłaniec, który został wam przysłany, jest chyba opętany!"</span>
<span data-aaya="28">Powiedział: "To jest Pan Wschodu i Zachodu, i tego, co jest między nimi - gdybyście tylko chcieli zrozumieć!"</span>
<span data-aaya="29">Powiedział Faraon: "Jeśli weźmiesz sobie jakiegoś boga, poza mną, to ja ciebie każę wrzucić do więzienia!"</span>
<span data-aaya="30">Powiedział: "A jeśli ja przyjdę do ciebie z czymś oczywistym?"</span>
<span data-aaya="31">Powiedział: "Przychodź więc z tym, jeśli jesteś prawdomówny!"</span>
<span data-aaya="32">Wtedy on rzucił laskę swoją i oto stała się ona prawdziwym wężem.</span>
<span data-aaya="33">I wyciągnął swoją rękę, i oto ona stała się biała dla- patrzących.</span>
<span data-aaya="34">Powiedział do starszyzny,;, która go otaczała: "Zaprawdę, to jest czarownik uczony!</span>
<span data-aaya="35">On chce przepędzić was z waszej ziemi przez swoje czary. Cóż więc doradzicie?"</span>
<span data-aaya="36">Powiedzieli: "Daj mu nieco czasu, jemu i jego bratu, i wyślij do miast ludzi,</span>
<span data-aaya="37">Którzy zbiorą i przyprowadzą wszystkich mądrych czarowników."</span>
<span data-aaya="38">I zostali zebrani czarownicy w ustalonym czasie określonego dnia.</span>
<span data-aaya="39">I powiedziano ludziom: "Czy zechcecie się zebrać?</span>
<span data-aaya="40">Być może, pójdziemy za czarownikami, jeśli oni zwyciężą?"</span>
<span data-aaya="41">A kiedy przyszli czarownicy, powiedzieli Faraonowi: "Czy otrzymamy jakąś nagrodę, jeśli będziemy zwycięzcami?"</span>
<span data-aaya="42">On Powiedział: "Tak, z pewnością! I będziecie dopuszczeni do nas blisko!"</span>
<span data-aaya="43">Powiedział do nich Mojżesz: "Rzućcie, co macie rzucić!"</span>
<span data-aaya="44">Wtedy oni rzucili swoje sznury i laski i powiedzieli: "Na potęgę Faraona, my będziemy zwycięzcami!"</span>
<span data-aaya="45">Wówczas Mojżesz rzucił swoją laskę i połknęła ona to, co oni wymyślili fałszywie.</span>
<span data-aaya="46">Wtedy czarownicy rzucili się na ziemię, wybijając pokłony.</span>
<span data-aaya="47">Oni powiedzieli: "Uwierzyliśmy w Pana światów!</span>
<span data-aaya="48">Pana Mojżesza i Aarona!"</span>
<span data-aaya="49">Powiedział Faraon: "Uwierzyliście jemu, zanim dałem wam pozwolenie. On jest pewnie waszym mistrzem, który was nauczył czarów! Lecz wy niebawem się dowiecie. Oberznę wam ręce i nogi naprzemianlegle i każę was wszystkich ukrzyżować!"</span>
<span data-aaya="50">Oni powiedzieli: "Żadna szkoda! My się zwrócimy do naszego Pana!</span>
<span data-aaya="51">Pragniemy, by nasz Pan przebaczył nam nasze grzechy, ponieważ jesteśmy pierwsi z wierzących."</span>
<span data-aaya="52">I objawiliśmy Mojżeszowi: "Wyruszaj nocą z Moimi sługami! Wy na pewno będziecie ścigani!"</span>
<span data-aaya="53">Wtedy Faraon rozesłał po miastach ludzi zwołujących:</span>
<span data-aaya="54">"Zaprawdę, oni stanowią tylko nieliczną grupę;</span>
<span data-aaya="55">Srodze nas rozgniewali,</span>
<span data-aaya="56">Lecz nas jest wielu i mamy się na baczności."</span>
<span data-aaya="57">I wtedy pozbawiliśmy ich ogrodów i źródeł,</span>
<span data-aaya="58">Skarbów i szlachetnego miejsca pobytu.</span>
<span data-aaya="59">Tak się stało. I daliśmy to wszystko w dziedzictwo synom Izraela.</span>
<span data-aaya="60">Wtedy Egipcjanie urządzili za nimi pościg o wschodzie słońca.</span>
<span data-aaya="61">A kiedy ujrzały się nawzajem obie gromady ludzi, towarzysze Mojżesza powiedzieli: "Oni nas niewątpliwie dosięgną!"</span>
<span data-aaya="62">Powiedział: "Wcale nie! Zaprawdę, ze mną jest mój Pan! On mnie poprowadzi drogą prostą!"</span>
<span data-aaya="63">I objawiliśmy Mojżeszowi: "Uderz twoją laską morze!" I ono się rozdzieliło, a każda jego część była jak wielka góra.</span>
<span data-aaya="64">I pozwoliliśmy przybliżyć się tamtym drugim.</span>
<span data-aaya="65">I wyratowaliśmy Mojżesza i tych wszystkich, którzy razem z nim byli.</span>
<span data-aaya="66">A potopiliśmy tamtych.</span>
<span data-aaya="67">Zaprawdę, w tym jest znak! Lecz większość z nich nie uwierzyła.</span>
<span data-aaya="68">Twój Pan jest Potężny, Litościwy!</span>
<span data-aaya="69">I opowiedz im historię Abrahama!</span>
<span data-aaya="70">Oto powiedział on do swego ojca i do swego ludu: "Co wy czcicie?"</span>
<span data-aaya="71">Powiedzieli: "Czcimy bałwany i trwamy przed nimi pobożnie."</span>
<span data-aaya="72">Powiedział: "Czy one was słyszą, kiedy wy ich wzywacie?</span>
<span data-aaya="73">I czy one są wam pożyteczne czy szkodliwe?"</span>
<span data-aaya="74">Powiedzieli: "Nie! Lecz my znaleźliśmy naszych ojców, którzy w ten sposób czynili."</span>
<span data-aaya="75">Powiedział: "A czy przyglądnęliście się temu,</span>
<span data-aaya="76">Co czciliście, wy i wasi najdawniejsi ojcowie?</span>
<span data-aaya="77">Te bałwany są przecież wrogami dla mnie, a nie Pan światów,</span>
<span data-aaya="78">Który mnie stworzył i który mnie prowadzi drogą prostą,</span>
<span data-aaya="79">Który mnie karmi i poi,</span>
<span data-aaya="80">A kiedy zachoruję, to mnie leczy;</span>
<span data-aaya="81">Który sprowadzi na mnie śmierć, potem mnie ożywi,</span>
<span data-aaya="82">I który - pragnę tego gorąco - przebaczy mi moje grzechy w Dzień Sądu!</span>
<span data-aaya="83">Panie mój! Użycz mi mądrości, i połącz mnie ze sprawiedliwymi.</span>
<span data-aaya="84">Uczyń mnie językiem prawdy wśród późniejszych pokoleń.</span>
<span data-aaya="85">Uczyń mnie jednym z dziedziców Ogrodu szczęśliwości.</span>
<span data-aaya="86">Przebacz mojemu ojcu, był bowiem w liczbie błądzących.</span>
<span data-aaya="87">I nie zawstydź mnie w Dniu, kiedy oni zostaną wskrzeszeni;</span>
<span data-aaya="88">W Dniu, kiedy nie przyniosą korzyści ani majątek, ani synowie,</span>
<span data-aaya="89">Jedynie ten, który przyjdzie do Boga z czystym sercem."</span>
<span data-aaya="90">I przybliżony będzie Ogród dla bogobojnych,</span>
<span data-aaya="91">A piekło ukaże się jasno dla tych, którzy błądzili!</span>
<span data-aaya="92">Będzie im powiedziane: "Gdzie są ci, których czciliście</span>
<span data-aaya="93">Poza Bogiem? Czy oni wam pomagają albo czy pomagają samym sobie?"</span>
<span data-aaya="94">Zostaną tam wrzuceni oni sami i ci, którzy zabłądzili,</span>
<span data-aaya="95">I zastępy Iblisa, wszyscy razem.</span>
<span data-aaya="96">Oni będą mówili, prowadząc tam spór między sobą:</span>
<span data-aaya="97">Na Boga! My byliśmy z pewnością w jawnym błędzie,</span>
<span data-aaya="98">Kiedy stawialiśmy was na równi z Panem światów!</span>
<span data-aaya="99">Nas sprowadzili z drogi tylko grzesznicy,</span>
<span data-aaya="100">Nie mamy więc orędowników</span>
<span data-aaya="101">Ani też nie mamy wiernego przyjaciela.</span>
<span data-aaya="102">O, jeśliby nam dany był powrót, to bylibyśmy między wiernymi!"</span>
<span data-aaya="103">Zaprawdę, w tym jest znak, lecz większość ludzi nie wierzy!</span>
<span data-aaya="104">Zaprawdę, twój Pan jest Potężny, Litościwy!</span>
<span data-aaya="105">Lud Noego uznał za kłamców tych, którzy zostali posłani.</span>
<span data-aaya="106">Oto powiedział im ich brat Noe: "Czy wy nie boicie się Boga?</span>
<span data-aaya="107">Ja przecież jestem dla was posłańcem godnym zaufania!</span>
<span data-aaya="108">Przeto bójcie się Boga i słuchajcie mnie!</span>
<span data-aaya="109">Ja nie żądam od was za to żadnej zapłaty; moja zapłata należy tylko do Pana światów.</span>
<span data-aaya="110">Przeto bójcie się Boga i słuchajcie mnie!"</span>
<span data-aaya="111">Oni powiedzieli: "Czy mamy tobie wierzyć, skoro za tobą poszli najpodlejsi?"</span>
<span data-aaya="112">On powiedział: "Ja nie posiadam wiedzy o tym, co oni czynili.</span>
<span data-aaya="113">Rachunek ich należy tylko do mego Pana; gdybyście byli tego świadomi!</span>
<span data-aaya="114">Ja nie chciałbym odpychać wierzących.</span>
<span data-aaya="115">Ja jestem tylko jawnie ostrzegającym."</span>
<span data-aaya="116">Oni powiedzieli: "Jeśli nie zaprzestaniesz, o Noe, to z pewnością cię ukamienujemy!"</span>
<span data-aaya="117">Powiedział: "Panie mój! Mój lud uznał mnie za kłamcę.</span>
<span data-aaya="118">Rozstrzygnij więc jasno między mną a nim! Uratuj mnie i tych wiernych, którzy są razem ze mną!"</span>
<span data-aaya="119">I uratowaliśmy jego i tych, którzy byli z nim w załadowanym statku;</span>
<span data-aaya="120">I potopiliśmy pozostałych.</span>
<span data-aaya="121">Zaprawdę, w tym jest znak, lecz większość ludzi nie wierzy!</span>
<span data-aaya="122">Zaprawdę, twój pan jest Potężny, Litościwy!</span>
<span data-aaya="123">I lud Ad uznał wysłanników za kłamców.</span>
<span data-aaya="124">Oto powiedział do nich ich brat Hud: "Czy wy się boicie się Boga?</span>
<span data-aaya="125">Ja przecież jestem dla was posłańcem godnym zaufania.</span>
<span data-aaya="126">Przeto bójcie się Boga i słuchajcie mnie!</span>
<span data-aaya="127">Ja nie żądam od was żadnej nagrody. Moja nagroda należy tylko do Pana światów!</span>
<span data-aaya="128">Czy nadal będziecie budować na każdym wzniesieniu jakiś znak dla daremnej zabawy?</span>
<span data-aaya="129">I czy zbudujecie sobie twierdzę w nadziei, że będziecie nieśmiertelni?!</span>
<span data-aaya="130">A kiedy przejmujecie władzę siłą, jesteście gwałtowni jak tyrani.</span>
<span data-aaya="131">Bójcie się Boga i słuchajcie mnie!</span>
<span data-aaya="132">Bójcie się Tego, który was zaopatrzył w to, co wam wiadomo:</span>
<span data-aaya="133">On zaopatrzył was w trzody i synów,</span>
<span data-aaya="134">Ogrody i źródła.</span>
<span data-aaya="135">Ja, zaprawdę, boję się dla was Wielkiego Dnia!"</span>
<span data-aaya="136">Oni powiedzieli: "Nam jest wszystko jedno, czy ty nas napominasz, czy też nie jesteś z liczby napominających.</span>
<span data-aaya="137">Nasze postępowanie podobne jest tylko do postępowania naszych przodków.</span>
<span data-aaya="138">I my nie będziemy ukarani!"</span>
<span data-aaya="139">I oni uznali go za kłamcę, więc ich wytraciliśmy. Zaprawdę, w tym jest znak, lecz większość ludzi nie wierzy</span>
<span data-aaya="140">Zaprawdę, twój Pan jest Potężny, Litościwy!</span>
<span data-aaya="141">I lud Samud uznał za kłamców tych, którzy zostali posłani.</span>
<span data-aaya="142">Oto powiedział im ich brat Salih: "Czy wy nie będziecie bogobojni?</span>
<span data-aaya="143">Ja jestem dla was posłańcem godnym zaufania.</span>
<span data-aaya="144">Przeto bójcie się Boga i słuchajcie mnie!</span>
<span data-aaya="145">Nie żądam od was żadnej nagrody. Moja nagroda jest tylko u Pana światów!</span>
<span data-aaya="146">Czy myślicie, że zawsze pozostaniecie wśród tego, co jest tutaj, bezpieczni?</span>
<span data-aaya="147">Wśród ogrodów i źródeł?</span>
<span data-aaya="148">Wśród pól uprawnych i drzew palmowych o delikatnych kiściach owoców?</span>
<span data-aaya="149">Czy myślicie, że zawsze będziecie zręcznie wykuwać domy w górach?</span>
<span data-aaya="150">Przeto bójcie się Boga i słuchajcie mnie!</span>
<span data-aaya="151">I nie słuchajcie ludzi bezbożnych,</span>
<span data-aaya="152">Którzy szerzą zgorszenie na ziemi i nie czynią dobra!"</span>
<span data-aaya="153">Oni powiedzieli: "Ty jesteś tylko jednym z zaczarowanych.</span>
<span data-aaya="154">Jesteś tylko człowiekiem jak my. Przynieś nam jakiś znak, jeśli jesteś z liczby prawdomównych!"</span>
<span data-aaya="155">Powiedział: "To jest wielbłądzica; ona pić będzie określonego dnia, a wy pić będziecie innego oznaczonego dnia.</span>
<span data-aaya="156">Nie czyńcie jej nic złego, bo dosięgnie was kara Dnia Wielkiego!"</span>
<span data-aaya="157">Oni jednak przecięli jej pęciny, lecz nazajutrz tego pożałowali.</span>
<span data-aaya="158">I dosięgła ich kara. Zaprawdę, w tym jest znak, lecz większość ludzi nie wierzy!</span>
<span data-aaya="159">Zaprawdę, twój Pan jest Potężny, Litościwy!</span>
<span data-aaya="160">Lud Lota uznał za kłamców tych, którzy zostali posłani.</span>
<span data-aaya="161">Oto powiedział do nich brat ich Lot: "Czy wy nie będziecie bogobojni?</span>
<span data-aaya="162">Ja jestem dla was posłańcem godnym zaufania.</span>
<span data-aaya="163">Przeto bójcie się Boga i słuchajcie mnie!</span>
<span data-aaya="164">Ja nie żądam od was za to żadnej zapłaty. Moja zapłata jest tylko u Pana światów!</span>
<span data-aaya="165">Czy będziecie obcować z mężczyznami ze wszystkich światów,</span>
<span data-aaya="166">A pozostawiać wasze żony, które stworzył wasz Pan dla was? Tak, jesteście ludem występnym!"</span>
<span data-aaya="167">Oni powiedzieli: "Jeśli nie zaprzestaniesz, o Locie, to niechybnie zostaniesz wypędzony!"</span>
<span data-aaya="168">On powiedział: "Nienawidzę tego, co wy czynicie.</span>
<span data-aaya="169">Panie mój! Wyratuj mnie i moją rodzinę od tego, co oni czynią!"</span>
<span data-aaya="170">I wyratowaliśmy jego i jego rodzinę wszystkich razem;</span>
<span data-aaya="171">Jedynie stara kobieta znalazła się wśród tych, którzy pozostali w tyle.</span>
<span data-aaya="172">Następnie wytraciliśmy innych.</span>
<span data-aaya="173">I spuściliśmy na nich gwałtowny deszcz. A jakże zgubny jest deszcz dla tych, którzy zostali ostrzeżeni!</span>
<span data-aaya="174">Zaprawdę, w tym jest znak, lecz większość ludzi nie wierzy!</span>
<span data-aaya="175">Zaprawdę, twój Pan jest Potężny, Litościwy!</span>
<span data-aaya="176">Mieszkańcy Gąszczu uznali za kłamców tych, którzy zostali posłani.</span>
<span data-aaya="177">Oto powiedział do nich Szu`ajb: "Czy wy nie będziecie bogobojni?</span>
<span data-aaya="178">Ja jestem dla was posłańcem godnym zaufania.</span>
<span data-aaya="179">Bójcie się więc Boga i słuchajcie mnie!</span>
<span data-aaya="180">Ja nie żądam od was żadnej zapłaty. Moja zapłata jest tylko u Pana światów!</span>
<span data-aaya="181">Dawajcie pełną miarę, a nie bądźcie w liczbie tych, którzy narażają na straty!</span>
<span data-aaya="182">Ważcie dokładną wagą!</span>
<span data-aaya="183">Nie zmniejszajcie ludziom ich dobytku i nie czyńcie zła na ziemi, szerząc zgorszenie!</span>
<span data-aaya="184">Bójcie się Tego, który was stworzył, i pokolenia dawnych przodków!"</span>
<span data-aaya="185">Oni powiedzieli: "Ty jesteś tylko jednym z zaczarowanych.</span>
<span data-aaya="186">Jesteś przecież tylko człowiekiem, podobnie jak my; i sądzimy, że jesteś tylko kłamcą.</span>
<span data-aaya="187">Spuść więc na nas płaty z nieba, jeśli jesteś z liczby prawdomównych!"</span>
<span data-aaya="188">On powiedział: "Mój Pan wie najlepiej, co wy czynicie!"</span>
<span data-aaya="189">Lecz oni uznali go za kłamcę. I pochwyciła ich kara Dnia Cienia: to była kara Dnia Wielkiego.</span>
<span data-aaya="190">Zaprawdę, w tym jest znak, lecz większość ludzi nie wierzy.</span>
<span data-aaya="191">Zaprawdę, twój Pan jest Potężny, Litościwy!</span>
<span data-aaya="192">To jest objawienie Pana światów!</span>
<span data-aaya="193">Z nim zeszedł Duch wierny</span>
<span data-aaya="194">Na twoje serce, abyś był w liczbie ostrzegających</span>
<span data-aaya="195">W języku arabskim, jasnym.</span>
<span data-aaya="196">Zaprawdę, to jest w Pismach dawnych przodków!</span>
<span data-aaya="197">Czy to nie było dla nich znakiem, że wiedzą to uczeni synów Izraela?</span>
<span data-aaya="198">Jeślibyśmy objawili to komuś z cudzoziemców</span>
<span data-aaya="199">I on wyrecytowałby to przed nimi, to oni też by mu nie uwierzyli.</span>
<span data-aaya="200">W ten sposób wprowadziliśmy to w serca grzeszników.</span>
<span data-aaya="201">Oni w to nie uwierzą, dopóki nie zobaczą kary bolesnej.</span>
<span data-aaya="202">I przyjdzie ona do nich nagle, kiedy nawet nie będą się jej spodziewać.</span>
<span data-aaya="203">Oni wtedy powiedzą: "Czy my znajdziemy się wśród tych, którym będzie dana zwłoka?"</span>
<span data-aaya="204">Czy oni starają się przyspieszyć Naszą karę?</span>
<span data-aaya="205">Jak ci się wydaje? Jeślibyśmy pozwolili im używać życia przez wiele lat,</span>
<span data-aaya="206">A potem przyszło do nich to, co im zostało obiecane,</span>
<span data-aaya="207">To czyż przyniesie im jakąkolwiek korzyść to, co było im dane używać?</span>
<span data-aaya="208">I nie zniszczyliśmy żadnego miasta, zanim nie zostali tam wysłani ci, którzy ostrzegali</span>
<span data-aaya="209">Dla napomnienia; ponieważ My nie byliśmy niesprawiedliwi.</span>
<span data-aaya="210">Nie przynieśli go przecież szatani.</span>
<span data-aaya="211">To im się nie godzi i nie są do tego zdolni;</span>
<span data-aaya="212">Oni są odsunięci od słuchania.</span>
<span data-aaya="213">Nie wzywaj więc, wraz z Bogiem, żadnego innego boga, żebyś się nie znalazł wśród tych, którzy będą ukarani.</span>
<span data-aaya="214">I ostrzegaj twój ród, bliskich krewnych!</span>
<span data-aaya="215">Pochyl twe skrzydła ku tym spośród wiernych, którzy postępują za tobą!</span>
<span data-aaya="216">A jeśli ciebie nie słuchają, to powiedz im: "Ja nie jestem winien tego, co wy czynicie!,</span>
<span data-aaya="217">Zaufaj Potężnemu, Litościwemu</span>
<span data-aaya="218">Temu, który ciebie widzi, kiedy wstajesz</span>
<span data-aaya="219">I kiedy się obracasz wśród tych, którzy wybijają pokłony.</span>
<span data-aaya="220">Zaprawdę, On jest Słyszący, Wszechwiedzący</span>
<span data-aaya="221">Czy ja mam was powiadomić, na kogo zstępują szatani?</span>
<span data-aaya="222">Zstępują oni na każdego kłamcę, grzesznika.</span>
<span data-aaya="223">Oni podają do wiadomości to, co zasłyszeli, lecz większość z nich to kłamcy.</span>
<span data-aaya="224">A jeśli chodzi o poetów, to postępują za nimi ci, którzy błądzą.</span>
<span data-aaya="225">Czy ty nie widzisz, jak oni wędrują po wszystkich dolinach</span>
<span data-aaya="226">I jak mówią to, czego nie czynią?</span>
<span data-aaya="227">Wyjątek stanowią ci, którzy uwierzyli, pełnili dobre dzieła i często wspominali Boga. Oni obronili się po tym, jak doznali niesprawiedliwości. A niebawem dowiedzą się ci, którzy czynili niesprawiedliwość, jakich przeciwności losu oni doznają!</span>
</section>
<section data-sura="27">
<span data-name>سُوۡرَةُ النَّمۡلِ</span>
<span data-aaya="1">Ta. Sin. To są znaki Koranu i Księgi jasnej:</span>
<span data-aaya="2">Droga prosta i radosna wieść - dla tych, którzy wierzą,</span>
<span data-aaya="3">Którzy odprawiają modlitwę, którzy dają jałmużnę i wierzą szczerze w życie ostateczne.</span>
<span data-aaya="4">Zaprawdę, tym, którzy nie wierzą w życie ostateczne, upiększyliśmy ich działania, więc oni wędrują na oślep.</span>
<span data-aaya="5">Oto ci, których oczekuje najgorsza kara; oni w życiu ostatecznym będą najbardziej stratni.</span>
<span data-aaya="6">Ty otrzymujesz Koran od Mądrego, Wszechwiedzącego.</span>
<span data-aaya="7">Oto powiedział Mojżesz do swego ludu: "Zauważyłem ogień; przyniosę wam od niego wiadomość albo przyniosę wam płonącą głownię. Być może, wy się ogrzejecie!"</span>
<span data-aaya="8">Lecz kiedy zbliżył się do niego, dał się słyszeć głos: "Błogosławiony jest Ten, który jest w ogniu i który jest wokół niego! Chwała niech będzie Bogu, Panu światów!</span>
<span data-aaya="9">O Mojżeszu! Zaprawdę, Jam jest Bóg, Potężny, Mądry!</span>
<span data-aaya="10">Rzuć twoją laskę!" A kiedy zobaczył, iż ona wije się jak wąż, odwrócił się plecami i nie mógł zrobić kroku. "O Mojżeszu! Nie bój się! Nie boją się przecież posłańcy w Mojej obecności.</span>
<span data-aaya="11">A jeśli kto popełni niesprawiedliwość, a potem zmieni zło na dobro - to, zaprawdę, Ja jestem Przebaczający, Litościwy!</span>
<span data-aaya="12">Włóż twoją rękę za pazuchę; wyjmiesz ją białą bez żadnej szkody. To jeden z dziewięciu znaków dla Faraona i jego ludu. Zaprawdę, oni są ludem bezbożnym!"</span>
<span data-aaya="13">A kiedy otrzymali Nasze znaki, dające jasne spojrzenie; oni powiedzieli: "To są czary oczywiste!"</span>
<span data-aaya="14">I oni je odrzucili - niesprawiedliwie i dumnie - chociaż ich dusze były przekonane o prawdzie. I popatrz, jaki był ostateczny koniec tych, którzy szerzyli zgorszenie!</span>
<span data-aaya="15">My daliśmy wiedzę Dawidowi i Salomonowi. Oni powiedzieli: "Chwała Bogu, który nas wyniósł ponad wielu z jego sług wierzących!"</span>
<span data-aaya="16">Salomon był dziedzicem Dawida i powiedział: "O ludzie! Nauczono nas mowy ptaków i zostaliśmy obdarowani wszelkimi rzeczami. Zaprawdę, to jest łaska oczywista!"</span>
<span data-aaya="17">I zgromadzone zostały wojska dla Salomona, złożone z dżinów, ludzi i ptaków; i ustawiono je w szeregi.</span>
<span data-aaya="18">A kiedy doszli do Doliny Mrówek; jedna mrówka powiedziała: "O mrówki! Wejdźcie do waszych pomieszczeń, żeby Salomon i jego wojska nie stratowały nas przez nieuwagę."</span>
<span data-aaya="19">I Salomon uśmiechnął się na te jej słowa, i powiedział: "Panie mój! Pobudź mnie, abym był wdzięczny za Twoją dobroć, którą mnie napełniłeś i moich rodziców; i abym czynił dobro, które by się Tobie podobało. Wprowadź mnie, przez Twe miłosierdzie, pomiędzy Twoje sługi sprawiedliwe!"</span>
<span data-aaya="20">Salomon zrobił przegląd ptaków i powiedział: "Dlaczegoż nie widzę dudka? Czyżby był nieobecny?</span>
<span data-aaya="21">Ukarzę go niechybnie karą surową albo, doprawdy, go zabiję, chyba że przyniesie mi wyraźne usprawiedliwienie!"</span>
<span data-aaya="22">Lecz on niebawem się zjawił i powiedział: "Dowiedziałem się o czymś, czego ty nie wiesz. Przynoszę ci od ludu Saba wieść pewną.</span>
<span data-aaya="23">Oto znalazłem kobietę, która króluje nad nimi; ona otrzymała wszystko i ma wspaniały tron.</span>
<span data-aaya="24">Znalazłem ją i jej lud oddających pokłon słońcu, poza Bogiem. Szatan upiększył im ich działania i odsunął od drogi; nie idą więc drogą prostą.</span>
<span data-aaya="25">Nie oddają oni pokłonów Bogu, który wyprowadza z ukrycia to, co jest w niebiosach i na ziemi, i który wie, co ukrywacie i co ujawniacie.</span>
<span data-aaya="26">Oto Bóg! Nie ma boga, jak tyko On, Pan tronu wspaniałego!"</span>
<span data-aaya="27">Powiedział: "Zobaczymy, czy ty mówisz prawdę czy też jesteś z liczby kłamców.</span>
<span data-aaya="28">Idź z tym moim listem, rzuć go im, potem odwróć się od nich i zaczekaj na to, co oni odpowiedzą."</span>
<span data-aaya="29">Królowa powiedziała: "O starszyzno! Oto został mi rzucony szlachetny list.</span>
<span data-aaya="30">Pochodzi on od Salomona i oto on: W Imię Boga Miłosiernego, Litościwego!</span>
<span data-aaya="31">Nie wynoście się nade mnie i przybywajcie do mnie poddani całkowicie"</span>
<span data-aaya="32">Powiedziała: "O starszyzno! Dajcie mi radę w mojej sprawie! Ja nie mogę rozstrzygnąć niczego, dopóki nie będziecie przy mnie świadkami."</span>
<span data-aaya="33">Oni powiedzieli: "Posiadamy wielką siłę i posiadamy wielką odwagę, lecz rozkaz należy do ciebie. Rozważ więc, co rozkażesz!"</span>
<span data-aaya="34">Ona powiedziała: "Kiedy królowie wkraczają do miasta, to je niszczą i czynią najmożniejszych z jego mieszkańców - najnędzniejszymi. W ten sposób oni czynią.</span>
<span data-aaya="35">Ja jednak poślę im podarunek i zobaczę, z czym powrócą wysłannicy."</span>
<span data-aaya="36">Kiedy przybyli do Salomona, on powiedział: "Czy chcecie mnie wspomóc bogactwem? Przecież to, co dał mi Bóg, jest lepsze od tego, co dał wam. To tylko wy cieszycie się waszym podarunkiem!</span>
<span data-aaya="37">Wracajcie do swoich! My przyjdziemy do nich z wojskami, którym oni nie będą mogli się przeciwstawić. My ich na pewno wypędzimy z ich kraju, nędznych i poniżonych."</span>
<span data-aaya="38">I powiedział: "O starszyzno! Kto z was przyniesie mi jej tron, zanim oni przyjdą do mnie poddani całkowicie?"</span>
<span data-aaya="39">Powiedział Ifrit spośród dżinów: "Ja ci go przyniosę, zanim powstaniesz ze swego miejsca; jestem dość silny, by to uczynić, i godny zaufania."</span>
<span data-aaya="40">Powiedział ten, który posiadał wiedzę z Księgi: "Ja ci go przyniosę, zanim powróci do ciebie twoje spojrzenie." A kiedy Salomon zobaczył go stojącego solidnie przed nim, powiedział: "To jest z łaski mego Pana, aby mnie doświadczyć, czy będę wdzięczny czy niewdzięczny." Kto jest wdzięczny, jest wdzięczny dla siebie samego; a kto jest niewdzięczny... - zaprawdę, mój Pan jest Bogaty, Szlachetny!</span>
<span data-aaya="41">Powiedział: "Zamaskujcie ten jej tron, abyśmy mogli zobaczyć, czy ona jest prowadzona drogą prostą czy też jest spośród tych, którzy nie idą drogą prostą."</span>
<span data-aaya="42">Tak więc, kiedy ona przybyła, powiedziano jej: "Czy taki jest twój tron?" Ona powiedziała: "Zdaje się, że to on." "I nam bowiem została dana wiedza przed nią, i my poddaliśmy się całkowicie."</span>
<span data-aaya="43">Ją odsunęło z drogi to, co czciła poza Bogiem; ona przecież była z ludu niewiernych.</span>
<span data-aaya="44">Powiedziano jej: "Wejdź do pałacu!" Kiedy ona go zobaczyła, sądziła, że to jest tafla wody, i odsłoniła swoje nogi. On powiedział: "To jest pałac wyłożony taflami z kryształu." Ona powiedziała: "Panie mój! Uczyniłam sobie niesprawiedliwość; razem z Salomonem poddaję się całkowicie Bogu, Panu światów!"</span>
<span data-aaya="45">Posłaliśmy do ludu Samud ich brata Saliha: "Czcijcie Boga!" I oto oni podzielili się na dwie grupy, które prowadziły ze sobą spór.</span>
<span data-aaya="46">On powiedział: "O ludu mój! Dlaczego się śpieszycie z czynieniem zła przed dobrem? Gdybyście tylko poprosili Boga o przebaczenie, być może, doznalibyście miłosierdzia!"</span>
<span data-aaya="47">Oni powiedzieli: "Wyciągnęliśmy złą wróżbę dotyczącą ciebie i tych, którzy są z tobą. On powiedział: "Wasza wróżba jest u Boga. Tak! Owszem! Wy jesteście ludem wystawionym na próbę!"</span>
<span data-aaya="48">A było w mieście dziewięciu ludzi, którzy szerzyli zgorszenie na ziemi, a nie czynili dobra.</span>
<span data-aaya="49">Oni powiedzieli: "Przysięgnijcie sobie wzajemnie na Boga: My zaatakujemy go nocą - jego samego i jego rodzinę - potem powiemy jego opiekunowi: My nie byliśmy świadkami jego zguby i zguby jego rodziny, my jesteśmy prawdomówni</span>
<span data-aaya="50">Oni zamyślili podstęp i My zamyśliliśmy podstęp, kiedy oni nawet nie przeczuwali.</span>
<span data-aaya="51">I popatrz, jaki był ostateczny koniec ich podstępu! Zniszczyliśmy całkowicie ich i ich lud, wszystkich razem.</span>
<span data-aaya="52">I opustoszały ich domostwa za to, iż byli niesprawiedliwi. Zaprawdę, w tym jest znak dla ludzi, którzy wierzą!</span>
<span data-aaya="53">I uratowaliśmy tych, którzy uwierzyli i którzy byli bogobojni.</span>
<span data-aaya="54">I Lota. Powiedział on do swego ludu: "Czyż będziecie popełniać szpetotę, skoro jasno widzicie?</span>
<span data-aaya="55">Cóż będziecie zwracać się do mężczyzn, pod wpływem namiętności, zamiast do kobiet? Tak; owszem! Wy jesteście ludem nieświadomym!"</span>
<span data-aaya="56">Jedyną odpowiedzią jego ludu były słowa: "Wypędźcie rodzinę Lota z waszego miasta! To są przecież ludzie, którzy się uważają za czystych!"</span>
<span data-aaya="57">I uratowaliśmy jego i jego rodzinę, z wyjątkiem żony. Zdecydowaliśmy, aby ona była wśród tych, którzy pozostali w tyle.</span>
<span data-aaya="58">I spuściliśmy na nich deszcz. A jakże zły jest deszcz tych, którzy zostali ostrzeżeni!</span>
<span data-aaya="59">Powiedz: "Chwała niech będzie Bogu i pokój nad Jego sługami, których On wybrał!" Czy Bóg jest lepszy, czy też to, co oni dodają jako współtowarzyszy?</span>
<span data-aaya="60">On jest Tym, który stworzył niebiosa i ziemię, który spuścił z nieba wodę dla was - dzięki której sprawiliśmy, iż wyrosły ogrody pełne blasku. Wy nie potrafilibyście spowodować, iżby wyrosły w nich drzewa. Czy jest jakiś bóg obok Boga? Tak, owszem! Oni są ludem, który przypisuje równych.</span>
<span data-aaya="61">On jest Tym, który uczynił ziemię miejscem stałym i utworzył w jej szczelinach rzeki, i utworzył na niej solidnie stojące góry, i utworzył między dwoma morzami przegrodę. Czy jest jakiś inny bóg obok Boga? Ależ nie! Lecz większość ludzi nie wie!</span>
<span data-aaya="62">On jest Tym, który wysłuchuje uciśnionego, kiedy Go wzywa, który odsuwa zło i który czyni was namiestnikami na ziemi. Czy istnieje jakiś inny bóg obok Boga? Jakże mało oni sobie przypominają!</span>
<span data-aaya="63">On jest Tym, który prowadzi was drogą prostą w ciemności, na lądzie stałym i na morzu, i który posyła wiatry jako radosną wieść zwiastującą Jego miłosierdzie. Czy istnieje jakiś inny bóg obok Boga? Bóg jest wyniosły ponad to, co Jemu przypisują jako współtowarzyszy!</span>
<span data-aaya="64">On jest Tym, który daje początek stworzeniu, a potem je ponawia, i który daje wam zaopatrzenie z nieba i z ziemi. Czy istnieje jakiś inny bóg obok Boga? Przynieście więc wasz dowód, jeśli mówicie prawdę!</span>
<span data-aaya="65">Powiedz: "Nikt nie zna tego, co ukryte w niebiosach i na ziemi, z wyjątkiem Boga!" Oni zaś nie wiedzą, kiedy będą wskrzeszeni.</span>
<span data-aaya="66">Przeciwnie! Ich wiedza o życiu ostatecznym nie jest wystarczająca; przeciwnie! oni o nim powątpiewają; tak! oni są ślepi!</span>
<span data-aaya="67">I mówią ci, którzy nie wierzą: "Czyż my, kiedy się staniemy prochem, podobnie jak nasi ojcowie, czyż zostaniemy wyprowadzeni?</span>
<span data-aaya="68">Było nam to obiecane, podobnie jak naszym ojcom przedtem! To są tylko opowieści dawnych przodków!"</span>
<span data-aaya="69">Powiedz: "Podróżujcie po ziemi i patrzcie, jaki był ostateczny koniec grzeszników!"</span>
<span data-aaya="70">Nie smuć się nad nimi i nie pozostawaj w niepokoju z powodu tego, co oni podstępnie knują!</span>
<span data-aaya="71">Oni mówią: "Kiedy to ziści się ta obietnica, jeśli jesteście prawdomówni?"</span>
<span data-aaya="72">Powiedz: "Być może, jest tuż za wami część tego, co staracie się przyśpieszyć!"</span>
<span data-aaya="73">Zaprawdę, twój Pan jest władcą łaski dla ludzi, lecz większość z nich nie dziękuje!</span>
<span data-aaya="74">Zaprawdę, twój Pan wie dobrze, co kryją ich piersi i co oni głoszą jawnie!</span>
<span data-aaya="75">Nie ma nic ukrytego w niebie i na ziemi, czego by nie było w Księdze jasnej!</span>
<span data-aaya="76">Zaprawdę, ten Koran opowiada synom Izraela znaczną część tego, w czym oni się różnią!</span>
<span data-aaya="77">I zaprawdę, on jest drogą prostą i miłosierdziem dla tych, którzy wierzą!</span>
<span data-aaya="78">Zaprawdę, twój Pan rozstrzygnie między nimi przez Swój sąd! On jest Potężny, Wszechwiedzący!</span>
<span data-aaya="79">Zaufaj więc Bogu! Ty trwasz przy prawdzie oczywistej.</span>
<span data-aaya="80">Zaprawdę, ty nie zmusisz do słyszenia martwych ani też nie zmusisz do usłyszenia tego wezwania głuchych, kiedy oni się odwracają plecami.</span>
<span data-aaya="81">I nie wyprowadzisz na drogą prostą ludzi ślepych z ich zabłądzenia. I dasz usłyszeć tylko tym, którzy wierzą w Nasze znaki i którzy się poddają całkowicie.</span>
<span data-aaya="82">A kiedy padnie na nich słowo, to My wyprowadzimy dla nich zwierzę z ziemi i ono im powie: "Ludzie nie są szczerze przekonani o Naszych znakach."</span>
<span data-aaya="83">A w Dniu, kiedy My zbierzemy z każdego narodu mrowie spośród tych, którzy za kłamstwo uznali Nasze znaki, oni zostaną podzieleni.</span>
<span data-aaya="84">A kiedy oni przybędą, On powie: "Czy uznaliście za kłamstwo Moje znaki, nie obejmując ich wiedzą? Cóż jeszcze czyniliście?"</span>
<span data-aaya="85">I padnie na nich słowo za to, iż byli niesprawiedliwi, i nie będą mogli mówić.</span>
<span data-aaya="86">Czyż oni nie widzieli, że uczyniliśmy noc, aby podczas niej odpoczywali, i dzień, aby jasno widzieli? Zaprawdę, to są znaki dla ludzi wierzących!</span>
<span data-aaya="87">W tym Dniu, kiedy zadmą w trąbę, ci, którzy są w niebiosach i na ziemi, będą przerażeni - z wyjątkiem tych, których Bóg zechce oszczędzić - i wszyscy przybędą do Niego upokorzeni.</span>
<span data-aaya="88">I zobaczysz góry, które uważałeś za nieruchome, jak będą przechodzić, podobnie jak przechodzą chmury. To jest działanie Boga, który uczynił doskonale każdą rzecz. Zaprawdę, On jest w pełni świadomy tego, co wy czynicie!</span>
<span data-aaya="89">Ci; którzy przyjdą z dobrym dziełem, otrzymają coś lepszego niż to; oni, tego Dnia, będą uchronieni od strachu.</span>
<span data-aaya="90">A ci, którzy przyjdą ze złym dziełem, będą wrzuceni twarzami w ogień: "Czyż nie otrzymaliście zapłaty jedynie za to, co czyniliście?"</span>
<span data-aaya="91">"Ja otrzymałem tylko rozkaz, abym czcił Pana tego miasta, które On uczynił świętym. - Do Niego należy każda rzecz! - I otrzymałem rozkaz, abym był wśród tych, którzy się poddali całkowicie,</span>
<span data-aaya="92">I abym recytował Koran." A ten, kto idzie drogą prostą, idzie drogą prostą tylko dla siebie; a temu, kto błądzi, powiedz: "Ja jestem tylko ostrzegającym!"</span>
<span data-aaya="93">Powiedz: "Chwała niech będzie Bogu! On ukaże wam Swoje znaki i wy je poznacie." Wasz Pan nie lekceważy tego, co wy czynicie!</span>
</section>
<section data-sura="28">
<span data-name>سُوۡرَةُ الۡقَصَصِ</span>
<span data-aaya="1">Ta. Sin. Mim.</span>
<span data-aaya="2">To są znaki Księgi jasnej.</span>
<span data-aaya="3">Przytoczymy ci opowiadanie o Faraonie i Mojżeszu, zgodnie z prawdą, dla ludzi, którzy wierzą.</span>
<span data-aaya="4">Zaprawdę, Faraon był wyniosły na ziemi i uczynił z jej mieszkańców grupy, starając się osłabić jedną grupę spośród nich; on zabijał ich synów, a pozostawiał przy życiu ich kobiety. Zaprawdę, on był wśród tych, którzy szerzą zgorszenie!</span>
<span data-aaya="5">My chcieliśmy okazać dobroć tym, którzy zostali poniżeni na ziemi, i uczynić ich irmanami, i uczynić ich dziedzicami;</span>
<span data-aaya="6">Umocnić ich na ziemi i pokazać Faraonowi i Hamanowi oraz ich wojskom to, czego się od nich obawiali.</span>
<span data-aaya="7">I objawiliśmy matce Mojżesza: "Karm go piersią, a kiedy się będziesz obawiać o niego, to wrzuć go w morze! Nie obawiaj się i nie smuć! My go tobie zwrócimy i uczynimy go jednym z posłańców."</span>
<span data-aaya="8">I zabrała go rodzina Faraona, by był dla nich wrogiem i przyczyną smutku. Zaprawdę, Faraon i Haman, i ich wojska - byli grzesznikami!</span>
<span data-aaya="9">I powiedziała żona Faraona: "On będzie radością oczu dla mnie i dla ciebie! Nie zabijajcie go! Być może, on będzie dla nas pożyteczny, albo weźmiemy go za syna." Oni nie przeczuwali niczego.</span>
<span data-aaya="10">Nazajutrz serce matki Mojżesza stało się puste; i była gotowa ujawnić to, jeślibyśmy nie wzmocnili jej serca, tak aby była wśród wierzących.</span>
<span data-aaya="11">Ona powiedziała do jego siostry: "Idź za nim!" Ta zaś spoglądała za nim z boku, tak że oni nie zauważyli.</span>
<span data-aaya="12">I na początku zakazaliśmy mu piersi mamek, tak więc ona powiedziała: "Czy mogę wam wskazać pewną rodzinę, która w waszym imieniu zatroszczy się o niego i będzie jemu przyjaźnie oddana?"</span>
<span data-aaya="13">W ten sposób oddaliśmy go jego matce, ażeby doznało ochłody jej oko i aby się nie smuciła, aby wiedziała, że obietnica Boga jest prawdą. Lecz większość z nich nie wie.</span>
<span data-aaya="14">A kiedy on osiągnął dojrzałość i harmonijny rozwój, daliśmy mu mądrość i wiedzę. Tak My wynagradzamy czyniących dobro!</span>
<span data-aaya="15">I wszedł on do miasta, nie zauważony przez jego mieszkańców, i znalazł tam dwóch ludzi, którzy ze sobą walczyli: jeden był z jego stronników, a drugi z jego wrogów. I ten, który był jego stronnikiem, poprosił Mojżesza o pomoc przeciw temu, który był z jego wrogów. Mojżesz zadał mu cios pięścią i skończył z nim. I powiedział: "To jest działanie szatana; on jest, zaprawdę, wrogiem jawnym, sprowadzającym z drogi!"</span>
<span data-aaya="16">I powiedział: "Panie mój! Wyrządziłem niesprawiedliwość swojej własnej duszy. Przebacz mi!" I przebaczył mu. Zaprawdę, On jest Przebaczający, Litościwy!</span>
<span data-aaya="17">I powiedział: "Panie mój! Przez dobrodziejstwa, jakimi mnie obsypałeś, ja nigdy nie będę pomocnikiem grzeszników.</span>
<span data-aaya="18">I nazajutrz znalazł się w mieście, niespokojny i mający się na baczności. I oto ten, który wczoraj prosił go o pomoc, głośno go przywoływał. Mojżesz mu powiedział: "Zaprawdę, ty jesteś jawnym podżegaczem."</span>
<span data-aaya="19">Lecz kiedy chciał napaść na tego, który był wrogiem ich obydwu, ten mu powiedział: "O Mojżeszu! Czy ty mnie chcesz zabić, tak jak zabiłeś wczoraj człowieka? Czy ty chcesz być tylko tyranem na ziemi i nie chcesz być wśród tych, którzy przygotowują pomyślność?"</span>
<span data-aaya="20">Naraz przybył pewien człowiek z najdalszego krańca miasta, biegnąc pośpiesznie, i powiedział: "O Mojżeszu! Starszyzna naradza się przeciwko tobie, aby cię zabić. Uchodź więc! Ja jestem dla ciebie dobrym doradcą."</span>
<span data-aaya="21">I Mojżesz wyszedł z miasta, niespokojny i mający się na baczności. Powiedział: "Panie mój! Wybaw mnie od tego ludu niesprawiedliwych!"</span>
<span data-aaya="22">A kiedy się skierował w stronę Madian, powiedział: "Być może, mój Pan poprowadzi mnie na drogę równą!"</span>
<span data-aaya="23">A kiedy przybył do wody Madian, znalazł tam grupę ludzi u wodopoju. I znalazł tam również dwie kobiety, które trzymały się na stronie. Powiedział: "Co z wami jest?" Powiedziały: "Nie możemy dojść do wodopoju, dopóki nie odejdą pasterze, a nasz ojciec jest bardzo stary."</span>
<span data-aaya="24">Wtedy on napoił ich trzodę; następnie skierował się do cienia i powiedział: "panie mój! Ja potrzebuję jakiegoś dobra, które Ty mógłbyś zesłać dla mnie."</span>
<span data-aaya="25">I zbliżyła się do niego jedna z nich, idąc nieśmiało, i powiedziała: "Ojciec mój zaprasza ciebie, aby ci zapłacić ` za to, że napoiłeś naszą trzodę." A kiedy Mojżesz przyszedł do niego i opowiedział mu swoją historię, tamten powiedział: "Nie bój się! Wyratowałeś się od ludu niesprawiedliwych."</span>
<span data-aaya="26">Jedna z nich powiedziała: "Ojcze mój! Weź go na służbę! Przecież on jest najlepszym człowiekiem, jakiego ty możesz wynająć - silny, godny zaufania."</span>
<span data-aaya="27">Powiedział: "Ja chcę ci dać za żonę jedną z moich córek, pod warunkiem że zostaniesz u mnie na służbie przez osiem lat. A gdybyś chciał pobyć dziesięć lat, to zależeć będzie tylko od twojej własnej zgody. Ja nie chcę wywierać na tobie nacisku. Znajdziesz mnie, jeśli Bóg zechce, jednym ze sprawiedliwych."</span>
<span data-aaya="28">Powiedział on: "To jest między mną a tobą. Którykolwiek z tych dwóch terminów wypełnię, nie doznam z tego powodu żadnej przykrości.. Bóg jest poręczycielem tego, co mówimy."</span>
<span data-aaya="29">A kiedy Mojżesz zakończył służbę i powędrował ze swoją rodziną, zauważył ogień od strony Góry. I powiedział do swojej rodziny: "Pozostańcie! Zauważyłem ogień, być może, przyniosę wam od niego jakąś wiadomość lub głownię z ognia, może się ogrzejecie."</span>
<span data-aaya="30">A kiedy podszedł ku niemu, usłyszał głos od prawej strony doliny, w kotlinie błogosławionej, dobywający się z krzewu: "O Mojżeszu! Oto Ja jestem Bogiem, Panem światów!</span>
<span data-aaya="31">Rzuć twoją laskę!" A kiedy zobaczył, iż ona wije się jak wąż, odwrócił się plecami i nie mógł zrobić kroku. "O Mojżeszu! Przybliż się! Nie bój się! Ty jesteś wśród tych, którzy są bezpieczni.</span>
<span data-aaya="32">Włóż twoją rękę za pazuchę, wyjmiesz ją białą, bez żadnej szkody. I przyciśnij do siebie twoje ramię, żebyś nie był przerażony. Oto dwa świadectwa od twego Pana dla Faraona i jego starszyzny. Oni są ludem zepsutym."</span>
<span data-aaya="33">On powiedział: "Panie mój! Zabiłem jednego z nich i obawiam się, żeby mnie nie zabili.</span>
<span data-aaya="34">Mój brat Aaron jest bardziej wymowny ode mnie, poślij go więc ze mną jako pomocnika, żeby potwierdził, iż mówię prawdę, bo obawiam się, że oni uznają mnie za kłamcę."</span>
<span data-aaya="35">Powiedział: "My wzmocnimy twoje ramię przez twojego brata; i My damy wam obu władzę; oni was nie dosięgną przez Nasze znaki. Wy obydwaj i ci, którzy pójdą za wami, będziecie zwycięzcami."</span>
<span data-aaya="36">I kiedy Mojżesz przyszedł do nich z Naszymi znakami, jasnymi dowodami, oni powiedzieli: "To nic innego, jak tylko zmyślone czary! Nie słyszeliśmy o tym wśród naszych dawnych ojców."</span>
<span data-aaya="37">I powiedział Mojżesz: "Pan mój wie najlepiej, kto przyszedł z przewodnictwem od Niego i do kogo będzie należeć ostateczne domostwo. Zaprawdę, niesprawiedliwi nie zaznają szczęścia!"</span>
<span data-aaya="38">I powiedział Faraon: "O dostojnicy! Nie wiem, czy możecie mieć innego boga oprócz mnie. O Hamanie! Rozpal mi ogień na glinie i zbuduj dla mnie wyniosłą wieżę; być może, wzniosę się do Boga Mojżesza. Sądzę, iż jest on kłamcą."</span>
<span data-aaya="39">I wbił się w pychę na ziemi bez żadnego prawa - on i jego wojska. Myśleli, że nie będą do Nas sprowadzeni.</span>
<span data-aaya="40">Pochwyciliśmy go i jego wojska i wrzuciliśmy ich do morza. Popatrz, jaki był ostateczny koniec ludzi niesprawiedliwych!</span>
<span data-aaya="41">I uczyniliśmy ich irmanami wzywającymi do ognia; a w Dniu Zmartwychwstania oni nie będą wspomożeni.</span>
<span data-aaya="42">I sprawiliśmy, iż poszła za nimi klątwa na tym świecie; a w Dniu Zmartwychwstania oni się znajdą wśród znienawidzonych.</span>
<span data-aaya="43">I daliśmy Mojżeszowi Księgę, po wytraceniu pierwszych pokoleń, jako jasne przykłady dla ludzi, jako przewodnictwo po drodze prostej i jako miłosierdzie. Być może, oni się opamiętają!</span>
<span data-aaya="44">Ty nie byłeś na zboczu zachodnim, kiedy wydaliśmy rozkaz Mojżeszowi, ani nie byłeś wśród świadków.</span>
<span data-aaya="45">Lecz My powołaliśmy następne pokolenia i długo trwało ich życie. Ty nie przebywałeś wśród ludu Madian, recytując im Nasze znaki, lecz My wysyłaliśmy posłańców.</span>
<span data-aaya="46">I nie byłeś na zboczu Góry, kiedy wzywaliśmy. Lecz ty przybyłeś przez miłosierdzie od twego Pana, aby ostrzegać lud, do którego nie przyszedł przed tobą żaden ostrzegający. Być może, oni się opamiętają!</span>
<span data-aaya="47">Bo inaczej, jeśliby ich dosięgło jakieś nieszczęście za to, co przygotowały pierwej ich ręce, oni by powiedzieli: "Panie nasz! Jeślibyś wysłał do nas posłańca i my poszlibyśmy za Twoimi znakami, to bylibyśmy między wiernymi."</span>
<span data-aaya="48">Lecz kiedy przyszła do nich prawda od Nas, oni powiedzieli: "Dlaczego nie zostało mu dane to, co zostało dane Mojżeszowi?" Czy oni nie odrzucili tego, co zostało dane Mojżeszowi niegdyś? Oni powiedzieli: "To są dwie księgi czarów wzajemnie się wspomagające!" I powiedzieli: "My w to wszystko nie wierzymy!"</span>
<span data-aaya="49">Powiedz: "Przynieście więc Księgę od Boga, która byłaby lepszym - od tych dwóch - przewodnikiem po drodze prostej; będę postępował według niej, jeśli mówicie prawdę!"</span>
<span data-aaya="50">Jeśli tobie nie odpowiedzą, to wiedz, że oni idą tylko za swoimi namiętnościami. A kto jest bardziej zabłąkany aniżeli ten, kto postępuje za swoją namiętnością, bez przewodnictwa ze strony Boga? Zaprawdę, Bóg nie prowadzi drogą prostą ludu niesprawiedliwych!</span>
<span data-aaya="51">A teraz doprowadziliśmy do nich słowo - być może, oni się opamiętają! -</span>
<span data-aaya="52">Ci, którym daliśmy Księgę przed tą oto - w nią wierzą.</span>
<span data-aaya="53">A kiedy jest im recytowana, "My w nią wierzymy. To jest prawda od naszego Pana! My jeszcze przed nią byliśmy całkowicie poddani."</span>
<span data-aaya="54">Tacy otrzymają nagrodę dwukrotnie, ponieważ byli cierpliwi. Oni odpowiadają dobrem za zło i rozdają z tego, w co ich zaopatrzyliśmy.</span>
<span data-aaya="55">A kiedy słyszą pustą gadaninę, odwracają się od niej, mówiąc: "Do nas należą nasze działania, a do was należą wasze działania. Pokój wam! My nie pragniemy ludzi nieświadomych."</span>
<span data-aaya="56">Ty nie prowadzisz drogą prostą, kogo kochasz, lecz Bóg prowadzi drogą prostą, kogo chce. On zna najlepiej tych, którzy są na drodze prostej.</span>
<span data-aaya="57">Oni mówią: "Jeśli pójdziemy drogą prostą z tobą, to zostaniemy wyrwani z naszej ziemi." Czyż nie ustanowiliśmy dla nich sanktuarium bezpiecznego, do którego są zbierane owoce wszelkiego rodzaju, jako zaopatrzenie pochodzące od Nas? Lecz większość z nich nie wie.</span>
<span data-aaya="58">Ileż miast zniszczyliśmy, których mieszkańcy pysznili się swoim życiem! I oto ich domostwa, po ich odejściu, pozostały nie zamieszkane - oprócz nielicznych. I My, tylko My jesteśmy dziedzicem!</span>
<span data-aaya="59">Jednak twój Pan nigdy nie niszczył miast, dopóki nie posłał do ich metropolii posłańca, by recytował im Nasze znaki. My niszczyliśmy miasta tylko wtedy, kiedy ich mieszkańcy byli niesprawiedliwi.</span>
<span data-aaya="60">I wszystko, co wam zostało dane, jest tylko używaniem życia tego świata i jego ozdobą; a to, co jest u Boga, jest lepsze i bardziej trwałe. Czy nie jesteście rozumni?</span>
<span data-aaya="61">Czy ten, któremu daliśmy piękną obietnicę i który doczeka się jej spełnienia, jest podobny do tego, któremu daliśmy używanie życia na tym świecie i który potem, w Dniu Zmartwychwstania, znajdzie się wśród stających przed Nami?</span>
<span data-aaya="62">W tym Dniu wezwie ich Bóg i powie: "Gdzie są Moi współtowarzysze, których wy uznawaliście?"</span>
<span data-aaya="63">I ci, na których sprawdziło się słowo, powiedzą: "Panie nasz! To są ci, których sprowadziliśmy na manowce. Sprowadziliśmy ich na manowce, tak jak sami zabłądziliśmy. My się ich wypieramy przed Tobą: oni nas nie czcili."</span>
<span data-aaya="64">I zostanie im powiedziane: "Wezwijcie waszych współtowarzyszy!" Oni ich wezwą, lecz nie zostaną wysłuchani; i ujrzą karę. O, gdyby byli poszli drogą prostą!</span>
<span data-aaya="65">W tym Dniu On wezwie ich i powie: "Co odpowiedzieliście wysłannikom?"</span>
<span data-aaya="66">I tego Dnia wszystkie wieści wydadzą im się ciemne, ani też nie będą się wzajemnie pytać.</span>
<span data-aaya="67">Lecz ten, kto się nawrócił, uwierzył i czynił dobro, być może, znajdzie się wśród szczęśliwych.</span>
<span data-aaya="68">Twój Pan stwarza, co chce, i wybiera; oni nie mają wyboru. Chwała niech będzie Bogu! On jest wyniosły ponad to, co Jemu przypisują jako współtowarzyszy!</span>
<span data-aaya="69">Twój Pan wie, co ukrywają ich piersi i co one ujawniają.</span>
<span data-aaya="70">To jest Bóg! Nie ma boga, jak tylko On! Niech Mu będzie chwała w pierwszym i ostatecznym! Do Niego należy Sąd i do Niego zostaniecie nawróceni.</span>
<span data-aaya="71">Powiedz: "Czy wy się już zastanowiliście? Jeśliby Bóg uczynił nad wami noc nieustanną aż do Dnia Zmartwychwstania, to jaki bóg, oprócz Boga, przyniósłby wam światłość? Czyż wy nie słyszycie?"</span>
<span data-aaya="72">Powiedz: "Czy wy się już zastanawialiście? Jeśliby Bóg uczynił nad wami dzień nieustanny aż do Dnia Zmartwychwstania, to jaki bóg, oprócz Boga, przyniósłby wam noc, abyście podczas niej odpoczywali?</span>
<span data-aaya="73">Czyż wy nie widzicie jasności; Przez Swoje miłosierdzie, On uczynił dla was noc i dzień, abyście odpoczywali i poszukiwali Jego łaski. Być może, będziecie wdzięczni?</span>
<span data-aaya="74">W tym Dniu On wezwie ich i powie: "Gdzie są Moi współtowarzysze, których wy uznaliście?"</span>
<span data-aaya="75">I wzięliśmy z każdego narodu świadka, i powiedzieliśmy: "Przynieście wasz dowód!" I dowiedzieli się oni, że prawda należy do Boga. I zawiodło ich to, co oni wymyślili.</span>
<span data-aaya="76">Oto Karun należał do ludu Mojżesza, lecz on był względem nich niegodziwy. My daliśmy mu tyle skarbów, że same tylko klucze do nich były zbyt ciężkie dla ludzi obdarzonych siłą. Oto powiedział mu jego lud: "Nie raduj się! Zaprawdę, Bóg nie miłuje tych, którzy się radują!</span>
<span data-aaya="77">Lecz poszukuj wśród tego, co ci dał Bóg, siedziby ostatecznej! Nie zapominaj twojego udziału na tym świecie i czyń dobrze, tak jak czyni dobrze dla ciebie Bóg! Nie poszukuj zgorszenia na ziemi! Zaprawdę, Bóg nie miłuje szerzących zgorszenie!"</span>
<span data-aaya="78">On powiedział: "To, co mi zostało dane, zawdzięczam wiedzy, którą posiadam." Czyż nie wiedział, iż Bóg wytracił przed nim całe pokolenia takich, którzy byli mocniejsi siłą od niego i którzy więcej zgromadzili? Grzesznicy nie są pytani o swoje grzechy.</span>
<span data-aaya="79">Potem wyszedł on do swego ludu w całym przepychu. Ci, którzy pragnęli życia tego świata, powiedzieli: "O, gdybyśmy posiadali tyleż, co zostało dane Karunowi! On jest posiadaczem ogromnej fortuny."</span>
<span data-aaya="80">I powiedzieli ci, którym dana była wiedza: "Biada wam! Nagroda Boga jest lepsza dla tego, kto wierzy i czyni dobro. Otrzymają ją tylko cierpliwi."</span>
<span data-aaya="81">I sprawiliśmy, iż ziemia pochłonęła jego i jego domostwo. I nie miał on żadnego oddziału, który by mu pomógł, poza Bogiem, i nie zdołał się obronić.</span>
<span data-aaya="82">I rankiem Ci, którzy pragnęli wczoraj być na jego miejscu, mówili:. "Biada! Bóg rozdaje hojnie zaopatrzenie, komu chce ze Swoich sług, i wymierza je. Jeśliby Bóg nie był dla nas łaskawy, to sprawiłby, iż zostalibyśmy też pochłonięci. Biada! Niewierni nie bywają szczęśliwi!"</span>
<span data-aaya="83">Taka jest siedziba ostateczna! My przygotowujemy ją dla tych, którzy nie pragną wyniosłości na ziemi ani szerzyć zgorszenia. Ostateczny koniec należy do bogobojnych!</span>
<span data-aaya="84">Kto przynosi dobry czyn, będzie miał coś lepszego od niego. A ten, kto przynosi zły uczynek, niech wie, że ci, którzy popełniają złe czyny, dostaną zapłatę tylko za to, co uczynili.</span>
<span data-aaya="85">Zaprawdę, Ten, który nakazał ci głosić Koran, sprowadzi cię z pewnością na miejsce powrotu. Powiedz: "Pan mój wie najlepiej, kto przychodzi z drogą prostą i kto jest w jawnym błędzie."</span>
<span data-aaya="86">Ty się nie spodziewałeś, iż do ciebie będzie skierowana Księga; stało się tak jedynie przez miłosierdzie twego Pana. Nie bądź więc pomocnikiem niewiernych!</span>
<span data-aaya="87">Niech oni nie odwrócą ciebie od znaków Boga, skoro one tobie zostały zesłane. Wzywaj twego Pana i nie bądź z liczby bałwochwalców!</span>
<span data-aaya="88">I nie wzywaj wraz z Bogiem innego boga! Nie ma boga, jak tylko On! Wszelka rzecz zginie z wyjątkiem Jego oblicza. Do Niego należy Sąd i do Niego będziecie sprowadzeni!</span>
</section>
<section data-sura="29">
<span data-name>سُوۡرَةُ الۡعَنۡكَبُوۡتِ</span>
<span data-aaya="1">Alif. Lam. Mim.</span>
<span data-aaya="2">Czy ludzie sądzą, że pozwolimy im powiedzieć: "Uwierzyliśmy!" - i nie będą poddani próbie?</span>
<span data-aaya="3">Przecież doświadczyliśmy tych, którzy byli przed nimi. A Bóg na pewno zna tych, którzy mówią prawdę, i On zna kłamców!</span>
<span data-aaya="4">Czy ci, którzy popełniają złe czyny, sądzą, iż Nas uprzedzą? Jakże złe jest to, co oni sądzą!</span>
<span data-aaya="5">Kto spodziewa się spotkania Boga - to przecież termin Boga nadejdzie! On jest Słyszący, Wszechwiedzący!</span>
<span data-aaya="6">Kto usilnie walczy, walczy dla siebie samego. Zaprawdę, Bóg jest Bogaty, nie potrzebuje światów!</span>
<span data-aaya="7">Tym, którzy uwierzyli i pełnili dobre dzieła - My odpuścimy ich złe czyny i wynagrodzimy ich czymś piękniejszym niż to, co oni czynili.</span>
<span data-aaya="8">Nakazaliśmy człowiekowi dobro względem jego rodziców. Ale jeśli oni będą usilnie walczyć o to, żebyś Mi dodawał za współtowarzyszy to, czego ty nie znasz - to ich nie słuchaj! Do Mnie powrócicie i wtedy Ja wam obwieszczę, co czyniliście.</span>
<span data-aaya="9">I tych, którzy uwierzyli i czynili dobre dzieła, My z pewnością wprowadzimy między szczęśliwych!</span>
<span data-aaya="10">Wśród ludzi są tacy, którzy mówią: "Uwierzyliśmy w Boga!" Ale kiedy im przyjdzie cierpieć dla Boga, to biorą prześladowanie ze strony ludzi za karę Boga. A kiedy przyjdzie pomoc od twego Pana, to oni z pewnością powiedzą: "My przecież byliśmy z wami!" Czyż Bóg nie wie najlepiej, co kryje się w piersiach światów?!</span>
<span data-aaya="11">Bóg zna przecież tych, którzy uwierzyli, i On dobrze zna obłudników!</span>
<span data-aaya="12">Mówią ci, którzy nie uwierzyli, do tych, którzy uwierzyli: "Idźcie naszą drogą, a my poniesiemy wasze grzechy." Lecz oni nie poniosą żadnego z ich grzechów. Oni są kłamcami!</span>
<span data-aaya="13">Oni poniosą swoje ciężary i inne ciężary ze swoimi ciężarami. W Dniu Zmartwychwstania zażąda się od nich rachunku z tego, co oni zmyślali.</span>
<span data-aaya="14">Wysłaliśmy już Noego do jego ludu, i przebywał on wśród nich tysiąc lat bez pięćdziesięciu. I pochwycił ich potop, ponieważ byli niesprawiedliwi.</span>
<span data-aaya="15">Uratowaliśmy Noego i tych, którzy się z nim znajdowali na statku; i uczyniliśmy go znakiem dla światów.</span>
<span data-aaya="16">I Abrahama! Oto powiedział on do swego ludu: "Czcijcie Boga! Bójcie się Go! O, gdybyście wiedzieli, jakie to dla was dobro."</span>
<span data-aaya="17">Wy czcicie bałwany, poza Bogiem i stwarzacie kłamstwo. Zaprawdę, ci, których czcicie poza Bogiem, nie są w stanie dać wam zaopatrzenia. Poszukujcie więc zaopatrzenia u Boga, czcijcie Go i dziękujcie Mu! Do Niego będziecie sprowadzeni!</span>
<span data-aaya="18">A jeśli zadajecie kłam - to przecież zadawały już kłam inne narody przed wami. Na posłańcu ciąży tylko obowiązek jasnego obwieszczenia.</span>
<span data-aaya="19">Czyż oni nie widzieli, jak Bóg daje życie przez pierwsze stworzenie, a potem daje je ponownie? Zaprawdę, to dla Boga jest łatwe!</span>
<span data-aaya="20">Powiedz: "Wędrujcie po ziemi i popatrzcie, jak On zaczął stworzenie. Potem Bóg spowoduje następne powstanie. Zaprawdę, Bóg jest nad każdą rzeczą wszechwładny!"</span>
<span data-aaya="21">On karze tego, kogo chce, i okazuje miłosierdzie, komu chce.</span>
<span data-aaya="22">Do Niego zostaniecie skierowani. I nie potraficie pozbawić Go władzy ani na ziemi, ani w niebie. I wy nie macie; poza Bogiem, żadnego opiekuna ani pomocnika.</span>
<span data-aaya="23">A ci, którzy nie wierzą w znaki Boga i w spotkanie z Nim - tacy zwątpili w Moje miłosierdzie. To są ci, których czeka kara bolesna!</span>
<span data-aaya="24">I odpowiedzią jego ludu było tylko to, iż powiedzieli: "Zabijcie go lub spalcie go!" Lecz Bóg uratował go od ognia. Zaprawdę, w tym są znaki dla ludzi, którzy wierzą!</span>
<span data-aaya="25">On powiedział: "Wzięliście sobie, poza Bogiem, bałwanów, jako znak wzajemnej miłości w życiu tego świata. Potem, w Dniu Zmartwychwstania, będziecie się wyrzekać jedni drugich i będziecie się wzajemnie przeklinać. Waszym miejscem schronienia będzie ogień i nie będziecie mieli pomocników."</span>
<span data-aaya="26">Lot uwierzył mu i powiedział: "Ja wywędruję do mojego Pana. Zaprawdę, On jest Potężny, Mądry!"</span>
<span data-aaya="27">I daliśmy Abrahamowi Izaaka i Jakuba, i ustanowiliśmy w jego potomstwie dar proroczy i Księgę. Daliśmy mu nagrodę na tym świecie, a w życiu ostatecznym on będzie, z pewnością, między sprawiedliwymi.</span>
<span data-aaya="28">I Lota! Oto powiedział on do swego ludu: "Wy, zaprawdę, popełniacie taką szpetotę, jakiej nie popełnił przed wami nikt spośród światów.</span>
<span data-aaya="29">Czy wy rzeczywiście przychodzicie do mężczyzn? i uprawiacie rozbój na drodze? i czynicie na waszych zebraniach to, co godne potępienia?" Jedyną odpowiedzią tego ludu były słowa: "Sprowadź na nas karę Boga, jeśli jesteś prawdomówny!"</span>
<span data-aaya="30">On powiedział: "Panie mój! Dopomóż mi przeciw temu ludowi, który szerzy zgorszenie!"</span>
<span data-aaya="31">A kiedy przyszli Nasi posłańcy do Abrahama, z dobrą nowiną, powiedzieli: "My wytracimy mieszkańców tego miasta, ponieważ oni są niesprawiedliwi."</span>
<span data-aaya="32">On powiedział: "Przecież Lot jest w nim!" I powiedzieli: "My wiemy lepiej, kto jest w nim. Uratujemy jego i jego rodzinę, z wyjątkiem jego żony, która będzie wśród pozostających w tyle."</span>
<span data-aaya="33">A kiedy Nasi posłańcy przyszli do Lota, on się zmartwił o nich, bo nie mógł ich uchronić. Oni powiedzieli: "Nie obawiaj się i nie smuć! My uratujemy ciebie i twoją rodzinę, z wyjątkiem twojej żony; ona będzie wśród pozostających w tyle.</span>
<span data-aaya="34">Oto my spuścimy na mieszkańców tego miasta plagę z nieba za to, iż szerzyli zepsucie."</span>
<span data-aaya="35">I zostawiliśmy z tego miasta znak jasny dla ludzi, którzy są rozumni.</span>
<span data-aaya="36">I do Madianitów - ich brata Szu`ajba, który powiedział: "O ludu mój! Czcijcie Boga! Oczekujcie z nadzieją Dnia Ostatniego! Nie szerzcie na ziemi zgorszenia!"</span>
<span data-aaya="37">Lecz oni uznali go za kłamcę. Toteż pochwycił ich straszny wstrząs i znaleźli się rankiem w swoich domostwach leżący nieruchomo na piersiach.</span>
<span data-aaya="38">I podobnie ludy Ad i Samud - to stało się dla was jasne na widok ich mieszkań. - Szatan upiększył im ich działania i sprowadził ich z drogi, chociaż widzieli jasno.</span>
<span data-aaya="39">I podobnie Karun, Faraon i Haman. Przyszedł do nich Mojżesz z jasnymi dowodami, lecz oni wbili się w dumę na ziemi. I nie byli tymi, którzy by potrafili Nas wyprzedzić.</span>
<span data-aaya="40">Pochwyciliśmy każdego z nich z powodu jego grzechu: na niektórych zesłaliśmy huragan niosący kamienie;. niektórych pochwycił krzyk; niektórych z nich kazaliśmy pochłonąć ziemi; a niektórych zatopiliśmy. I to nie Bóg wyrządził im niesprawiedliwość, lecz oni sami sobie wyrządzili niesprawiedliwość.</span>
<span data-aaya="41">I ci, którzy sobie wzięli opiekunów poza Bogiem, są podobni do pająka, który przygotował sobie dom. A przecież dom pająka jest najnędzniejszym z domów. Gdyby oni byli wiedzieli!</span>
<span data-aaya="42">Zaprawdę, Bóg wie, że to, co oni wzywają poza Nim, jest niczym. A On jest Potężny, Mądry!</span>
<span data-aaya="43">To są przypowieści, które my przytaczamy ludziom, lecz rozumieją je tylko posiadający wiedzę.</span>
<span data-aaya="44">Bóg stworzył niebiosa i ziemię prawdziwie. Zaprawdę, w tym jest znak dla wierzących!</span>
<span data-aaya="45">Głoś to, co ci zostało objawione z Księgi i odprawiaj modlitwę! Zaprawdę, modlitwa chroni od szpetoty i powstrzymuje od niegodziwości! A wspominanie Boga jest większe. Bóg wie, co wy robicie.</span>
<span data-aaya="46">I nie sprzeczajcie się z ludem Księgi inaczej, jak w sposób uprzejmy - z wyjątkiem tych spośród nich, którzy są niesprawiedliwi - i mówcie: "Uwierzyliśmy w to, co nam zostało zesłane, i w to, co wam zostało zesłane. Nasz Bóg i wasz Bóg jest jeden i my jesteśmy Mu całkowicie poddani."</span>
<span data-aaya="47">Podobnie tobie zesłaliśmy Księgę. Ci, którym daliśmy Księgę, wierzą w nią. Są tu też tacy, którzy wierzą w nią; a odrzucają Nasze znaki tylko niewierni.</span>
<span data-aaya="48">Ty nie recytowałeś przedtem żadnej Księgi ani nie kreśliłeś jej swoją prawicą. Dlatego też zwolennicy fałszu powątpiewają.</span>
<span data-aaya="49">Ależ tak, to są znaki jasne w piersiach tych, którym dano wiedzę; jedynie niesprawiedliwi odrzucają Nasze znaki.</span>
<span data-aaya="50">Oni mówią: "O, gdyby jemu zostały zesłane znaki od jego Pana!" Powiedz: "Znaki są jedynie u Boga, a ja jestem tylko jawnie ostrzegającym!"</span>
<span data-aaya="51">Czy im nie wystarczy, że zesłaliśmy tobie Księgę, która im jest recytowana? Zaprawdę, w tym jest miłosierdzie i napomnienie dla ludzi, którzy wierzą.</span>
<span data-aaya="52">Powiedz: "Bóg wystarczy jako świadek między mną a wami! On zna, co jest w niebiosach i co jest na ziemi. A ci, którzy wierzą w fałsz, a nie wierzą w Boga, poniosą stratę."</span>
<span data-aaya="53">Oni domagają się od ciebie przyśpieszenia kary. Gdyby termin nie został wyznaczony, to już przyszłaby na nich kara. I ona z pewnością przyjdzie do nich znienacka, nie będą jej nawet przeczuwać.</span>
<span data-aaya="54">Oni domagają się od ciebie przyśpieszenia kary, a, zaprawdę, Gehenna obejmie niewiernych!</span>
<span data-aaya="55">Tego Dnia, kiedy ogarnie ich kara, od góry i od dołu, On im powie: "Zakosztujcie tego, co czyniliście!"</span>
<span data-aaya="56">O słudzy Moi, którzy uwierzyliście! Zaprawdę, ziemia Moja jest szeroka, przeto czcijcie Mnie!</span>
<span data-aaya="57">Każda dusza zakosztuje śmierci; potem do Nas zostaniecie sprowadzeni.</span>
<span data-aaya="58">A tych, którzy uwierzyli i pełnili dobre dzieła - umieścimy w Ogrodzie, w komnatach, gdzie w dole płyną strumyki; oni tam będą przebywać na wieki. Jakże wspaniała nagroda trudzących się!</span>
<span data-aaya="59">- tych, którzy byli cierpliwi i zaufali swojemu Panu.</span>
<span data-aaya="60">Ileż to jest zwierząt, które nie przygotowują sobie zaopatrzenia, a Bóg daje zaopatrzenie im i wam. On jest Słyszący, Wszechwiedzący!</span>
<span data-aaya="61">Jeśli ich zapytasz: "Kto stworzył niebiosa i ziemię i kto podporządkował słońce i księżyc?", oni z pewnością powiedzą: "Bóg. Jakże mogli oni dać się oszukać!</span>
<span data-aaya="62">Bóg daje hojnie zaopatrzenie temu, komu chce ze Swoich sług - i je wymierza. Zaprawdę, Bóg jest o każdej rzeczy Wszechwiedzący!</span>
<span data-aaya="63">Jeśli ich zapytasz: "Kto spuścił z nieba wodę i ożywił dzięki niej ziemię po jej śmierci?", z pewnością odpowiedzą: "Bóg. Powiedz: "Chwała niech będzie Bogu!" Lecz większość z nich nie rozumie.</span>
<span data-aaya="64">Życie tego świata jest tylko zabawą i grą, a, zaprawdę, siedziba ostateczna jest prawdziwym życiem! Gdyby oni wiedzieli!</span>
<span data-aaya="65">Kiedy wsiadają na statek, to wzywają Boga, wyznając szczerze Jego religię. Lecz kiedy doprowadzi ich szczęśliwie na suchy ląd, oni wtedy dodają Mu współtowarzyszy;</span>
<span data-aaya="66">Aby nie dziękować za to, co im daliśmy, i aby używać. Niebawem oni się dowiedzą!</span>
<span data-aaya="67">Czyż nie widzieli, że uczyniliśmy sanktuarium miejscem bezpiecznym, podczas gdy ludzie wokół nich są rabowani? Czyżby oni wierzyli w fałsz, a nie wierzyli w dobroć Boga?</span>
<span data-aaya="68">A kto jest bardziej niesprawiedliwy aniżeli ten, kto wymyślił kłamstwo? albo ten, kto za kłamstwo uznał prawdę, kiedy ona do niego przyszła? Czy nie ma w Gehennie mieszkania dla niewiernych?</span>
<span data-aaya="69">A tych, którzy walczyli w naszej sprawie, My z pewnością poprowadzimy na Nasze drogi. Zaprawdę, Bóg jest z czyniącymi dobro!</span>
</section>
<section data-sura="30">
<span data-name>سُوۡرَةُ الرُّوۡمِ</span>
<span data-aaya="1">Alif. Lam. Mim.</span>
<span data-aaya="2">Bizantyjczycy zostali zwyciężeni</span>
<span data-aaya="3">W najbliższym kraju; lecz oni, po swojej klęsce, będą zwycięzcami</span>
<span data-aaya="4">W ciągu kilku lat. Do Boga należy władza, tak przedtem, jak i potem. I tego Dnia będą się radować wierni,</span>
<span data-aaya="5">Z pomocy Boga. On udziela pomocy, komu chce. On jest Potężny, Litościwy!</span>
<span data-aaya="6">Obietnica Boga! Bóg nie łamie Swojej obietnicy, lecz większość ludzi nie wie.</span>
<span data-aaya="7">Znają oni tylko zewnętrzny aspekt życia tego świata, a są niedbali o życie ostateczne.</span>
<span data-aaya="8">Czyż oni się nie zastanowili nad sobą? Bóg stworzył niebiosa i ziemię, i to, co jest między nimi, w całej prawdzie i na pewien określony czas. Lecz, zaprawdę, wielu spośród ludzi nie wierzy w spotkanie ze swoim Panem!</span>
<span data-aaya="9">Czyż oni nie wędrowali po ziemi i nie widzieli, jaki był ostateczny koniec tych, którzy byli przed nimi? Tamci byli silniejsi, uprawiali ziemię i zasiedlili ją, bardziej niż oni sami. I przyszli do nich ich posłańcy z jasnymi dowodami; i nie Bóg wyrządził im niesprawiedliwość, lecz oni sami ją sobie wyrządzili.</span>
<span data-aaya="10">Ostatecznym końcem tych, którzy czynili zło, będzie jeszcze coś gorszego, ponieważ oni za kłamstwo uznali znaki Boga i wyśmiewali się z nich.</span>
<span data-aaya="11">Bóg zaczyna stworzenie, i powtarza je; potem do Niego zostaniecie sprowadzeni.</span>
<span data-aaya="12">Tego Dnia, kiedy nadejdzie Godzina, grzesznicy będą zrozpaczeni.</span>
<span data-aaya="13">I nie będą mieli orędowników spośród tych, których uznali za współtowarzyszy; i oni wyrzekną się swoich współtowarzyszy;</span>
<span data-aaya="14">Tego Dnia, kiedy nadejdzie Godzina, oni się rozdzielą między sobą.</span>
<span data-aaya="15">Ci, którzy uwierzyli i pełnili dobre czyny, będą się radować w Ogrodzie kwitnącym.</span>
<span data-aaya="16">A ci, którzy nie uwierzyli i którzy za kłamstwo uznali Nasze znaki, jak i spotkanie życia ostatecznego, będą skazani na karę.</span>
<span data-aaya="17">Chwała niech będzie Bogu, kiedy zastaje was pora wieczorna i kiedy zastaje was pora poranna!</span>
<span data-aaya="18">I chwała Jemu w niebiosach i na ziemi, kiedy się ściemnia i w porze południowej!</span>
<span data-aaya="19">On wyprowadza żyjącego ze zmarłego; On wyprowadza zmarłego z żyjącego; On ożywia ziemię po jej śmierci - w ten sposób zostaniecie wyprowadzeni.</span>
<span data-aaya="20">A z Jego znaków jest to, iż On stworzył was z prochu; następnie oto, wy ludzie, rozprzestrzeniliście się.</span>
<span data-aaya="21">I z Jego znaków jest to, iż On stworzył dla was żony z was samych, abyście mogli odpocząć przy nich; i ustanowił między wami miłość i miłosierdzie.</span>
<span data-aaya="22">I z Jego znaków jest stworzenie niebios i ziemi, różnorodność waszych języków i kolorów. Zaprawdę, w tym są znaki dla tych, którzy wiedzą!</span>
<span data-aaya="23">I z Jego znaków jest - wasz sen w nocy i w dzień i wasze poszukiwanie Jego łaski. Zaprawdę, w tym są znaki dla ludzi, którzy słyszą!</span>
<span data-aaya="24">I z Jego znaków jest to, iż On ukazuje wam błyskawicę, by wzbudzić strach i nadzieję, iż On zsyła z nieba wodę i ożywia przez nią ziemię po jej śmierci. Zaprawdę, w tym są znaki dla ludzi, którzy są rozumni!</span>
<span data-aaya="25">I z Jego znaków jest to, iż stoją mocno na Jego rozkaz niebo i ziemia. Potem, kiedy On was wezwie jednym wezwaniem, wtedy z ziemi wyjdziecie.</span>
<span data-aaya="26">Do Niego należą ci, którzy są w niebiosach i na ziemi; wszyscy są Jemu pobożnie posłuszni.</span>
<span data-aaya="27">On jest Tym, który daje początek stworzeniu, potem je powtarza. To jest dla Niego łatwe! On jest najwznioślejszym wzorem w niebiosach i na ziemi. On jest Potężny, Mądry!</span>
<span data-aaya="28">On przytoczył wam przykład z was samych. Czy macie z waszych niewolników współuczestników w tym, w co was zaopatrzyliśmy, i czy jesteście w tym z nimi równi? Czy wy się ich obawiacie, tak jak obawiacie się siebie nawzajem? Tak My wyjaśniamy znaki ludziom,, którzy są rozumni.</span>
<span data-aaya="29">Ale ci, którzy są niesprawiedliwi, postępują za swoimi namiętnościami, bezwiednie. A kto poprowadzi drogą prostą tego, którego sprowadził z drogi Bóg? Oni nie będą mieli żadnych pomocników.</span>
<span data-aaya="30">Przeto zwróć swoje oblicze ku religii, jak człowiek gorliwie pobożny, zgodnie z naturą, jaką Bóg obdarzył ludzi przy stworzeniu. - Nie ma żadnej odmiany w stworzeniu Boga! - To jest religia prawdziwa, lecz większość ludzi nie wie.</span>
<span data-aaya="31">Nawracając się do Niego, bójcie się Go, odprawiajcie modlitwę i nie bądźcie z liczby tych, którzy Jemu dodają współtowarzyszy!</span>
<span data-aaya="32">Ani też spośród tych, którzy podzielili swoją religię, tworząc sekty; przy czym każda frakcja odszczepieńcza cieszy się tym, co zachowuje.</span>
<span data-aaya="33">A kiedy ludzi dotknie jakieś nieszczęście, to oni wzywają swego Pana, nawracając się do Niego. Potem jednak, kiedy On da im zakosztować Swojego miłosierdzia, niektórzy z nich dodają swemu Panu współtowarzyszy.</span>
<span data-aaya="34">Czynią tak dlatego, żeby nie być wdzięczni za to, co im daliśmy. Używajcie więc, niebawem się dowiecie!</span>
<span data-aaya="35">Czy, zesłaliśmy im jakąś władzę, która by im mówiła o tym, co oni Jemu przypisują jako współtowarzyszy?</span>
<span data-aaya="36">A kiedy My dajemy ludziom zakosztować miłosierdzia, oni się nim cieszą; lecz kiedy dosięgnie ich jakieś zło, za to, co przygotowały ich ręce, wtedy oni są zrozpaczeni.</span>
<span data-aaya="37">Czyż nie widzieli, że Bóg szeroko rozdaje zaopatrzenie, komu chce, i je wymierza? Zaprawdę, w tym są znaki dla ludzi, którzy wierzą!</span>
<span data-aaya="38">Daj więc krewnemu, co mu się należy, i biednemu, i podróżnemu! To jest dobro dla tych, którzy chcą oblicza Boga. I tacy będą szczęśliwi.</span>
<span data-aaya="39">A to, co dajecie na lichwę, by powiększyło się kosztem majątku innych ludzi, nie powiększy się u Boga. Lecz to, co dajecie jako jałmużnę, poszukując oblicza Boga - oni otrzymają to w dwójnasób.</span>
<span data-aaya="40">Bóg jest Tym, który stworzył was i zaopatrzył; potem sprawi, że pomrzecie, a następnie przywróci was do życia. Czy wśród tych, których wy Mu dodajecie jako współtowarzyszy, jest taki, który zrobi coś podobnego? Niech Jemu będzie chwała! On jest wyniosły ponad to, co wy Mu dodajecie jako współtowarzyszy!</span>
<span data-aaya="41">Pojawiło się zepsucie na lądzie i na morzu przez to, co zdziałały ręce ludzi, żeby On mógł im dać zakosztować część tego, co oni uczynili. Być może, oni się nawrócą!</span>
<span data-aaya="42">Powiedz: "Wędrujcie po ziemi i popatrzcie, jaki był ostateczny koniec tych, którzy żyli poprzednio; większość z nich to bałwochwalcy."</span>
<span data-aaya="43">Zwróć więc twarz ku prawdziwej religii, zanim nadejdzie Dzień od Boga, którego nie można odwrócić. Tego Dnia ludzie zostaną rozdzieleni:</span>
<span data-aaya="44">Ten, który nie uwierzył, odczuje skutki swojej niewiary; a ci, którzy czynią dobro - to dla siebie samych ścielą łoże;</span>
<span data-aaya="45">Tak jest, aby Bóg mógł zapłacić Swoją łaską tym, którzy uwierzyli i czynili dobre dzieła. Zaprawdę, On nie miłuje niewierzących!</span>
<span data-aaya="46">A z Jego znaków jest to, iż posyła wiatry - radosnych zwiastunów, aby wam dać zakosztować Swego miłosierdzia; aby popłynęły statki według Jego rozkazu i abyście poszukiwali Jego łaski. Być może, będziecie wdzięczni!</span>
<span data-aaya="47">Wysyłaliśmy już, przed tobą posłańców do ich ludu; i przybywali oni do nich z jasnymi dowodami. Wtedy zemściliśmy się na tych, którzy zgrzeszyli. Lecz obowiązkiem Naszym była pomoc wiernym.</span>
<span data-aaya="48">Bóg jest Tym, który posyła wiatry, a one wzburzają chmury; On rozciąga je po niebie, jak chce, i czyni je płatami; i widzisz wtedy, jak obfity deszcz wylewa się spomiędzy nich. I kiedy On dosięga nim kogo chce ze Swoich sług, wtedy oni się radują,</span>
<span data-aaya="49">Choć już byli zrozpaczeni, zanim on został im zesłany.</span>
<span data-aaya="50">Spójrz więc na ślady miłosierdzia Boga, jak On ożywia ziemię po jej śmierci! Zaprawdę, On ożywia umarłych; On jest nad każdą rzeczą wszechwładny!</span>
<span data-aaya="51">Ale, z pewnością, jeśli My wyślemy wiatr i oni zobaczą, że jest żółty, to po jego przejściu nadal zostają niewiernymi.</span>
<span data-aaya="52">A ty przecież nie możesz dać usłyszeć umarłym ani głuchych zmusić do słyszenia tego wezwania, kiedy oni się odwracają plecami.</span>
<span data-aaya="53">Ty nie możesz wprowadzić na drogę prostą ślepych z ich zabłądzenia. Lecz skłonisz do usłyszenia tylko tych, którzy wierzą w Nasze znaki i są całkowicie poddani.</span>
<span data-aaya="54">Bóg jest Tym, który stworzył was słabymi; potem, po słabości, dał wam siłę; po okresie siły - słabość i siwiznę. On stwarza to, co chce. On jest Wszechwiedzący, Wszechpotężny!</span>
<span data-aaya="55">W tym Dniu, kiedy nastanie Godzina, grzesznicy będą się zaklinać, iż oni nie przebywali nawet godziny. W ten sposób zostali oszukani.</span>
<span data-aaya="56">A powiedzą ci, którzy otrzymali wiedzę i wiarę: "Wy znajdowaliście się w księdze Boga aż do Dnia Zmartwychwstania - a oto Dzień Zmartwychwstania, lecz wy nie wiedzieliście."</span>
<span data-aaya="57">W tym Dniu nie pomoże tym, którzy byli niesprawiedliwi, ich usprawiedliwienie i nie zostaną oni wysłuchani.</span>
<span data-aaya="58">Przytoczyliśmy ludziom w tym Koranie wszelkie przypowieści. Lecz jeśli ty przychodzisz do nich ze znakiem, to z pewnością ci, którzy nie uwierzyli, będą mówili: "Wy jesteście tylko głosicielami fałszu."</span>
<span data-aaya="59">W ten sposób Bóg pieczętuje serca tych, którzy nie wiedzą.</span>
<span data-aaya="60">Miej więc cierpliwość! Zaiste, obietnica Boga jest prawdą! I niech cię nie zachwieją ci, którzy nie są przekonani o prawdzie!</span>
</section>
<section data-sura="31">
<span data-name>سُوۡرَةُ لُقۡمَانَ</span>
<span data-aaya="1">Alif. Lam. Mim.</span>
<span data-aaya="2">To są znaki Księgi pełnej mądrości:</span>
<span data-aaya="3">Przewodnictwo po drodze prostej i miłosierdzie dla czyniących dobro;</span>
<span data-aaya="4">Tych, którzy odprawiają modlitwę, którzy dają jałmużnę i którzy mają pewność życia ostatecznego.</span>
<span data-aaya="5">Ci są na drodze prostej od ich Pana, oni są szczęśliwi.</span>
<span data-aaya="6">Wśród ludzi jest i taki, który zakupuje zabawne opowiadania, by sprowadzać z drogi Boga, nieświadomie, i brać ją sobie za przedmiot szyderstwa. Dla takich będzie kara poniżająca.</span>
<span data-aaya="7">A kiedy jemu recytują Nasze znaki, on się odwraca pełen dumy, jak gdyby ich nie słyszał, jak gdyby w jego uszach była głuchota. Obwieść mu więc karę bolesną!</span>
<span data-aaya="8">Zaprawdę, dla tych, którzy uwierzyli i którzy czynili dobre dzieła - będą Ogrody szczęśliwości!</span>
<span data-aaya="9">Oni tam będą przebywać na wieki według obietnicy Boga, prawdziwej. On jest Potężny, Mądry!</span>
<span data-aaya="10">On stworzył niebiosa bez filarów, które moglibyście widzieć. On rzucił na ziemię solidnie stojące, żeby nie kołysała się z wami. On rozprzestrzenił na niej wszelkie zwierzęta. Spuściliśmy z nieba wodę i sprawiliśmy, iż wyrosły na niej wszelkiego rodzaju szlachetne pary.</span>
<span data-aaya="11">To jest stworzenie Boga. A pokażcie mi to, co stworzyli ci, którzy są poza Nim! Tak! Niesprawiedliwi są w błędzie oczywistym!</span>
<span data-aaya="12">Daliśmy mądrość Lokmanowi: "Dziękuj Bogu! Ten, kto dziękuje, dziękuje dla siebie samego; a ten, kto jest niewdzięczny... zaprawdę, Bóg jest Bogaty, Godny Chwały! "</span>
<span data-aaya="13">Oto powiedział Lokman do swego syna, napominając go: "Synu mój! Nie dodawaj Bogu żadnych współtowarzyszy! Zaprawdę, dodawanie współtowarzyszy to wielka niesprawiedliwość!"</span>
<span data-aaya="14">I nakazaliśmy człowiekowi co do jego rodziców: - matka nosiła go pośród wielu trudów, a odłączenie jego nastąpiło po dwóch latach - "Bądź wdzięczny Mnie i twoim rodzicom! Do Mnie zmierza wędrowanie!"</span>
<span data-aaya="15">A jeśli oni będą jednak próbowali zmusić cię, żebyś Mi dodawał współtowarzyszy - o czym nie masz żadnej wiedzy - to nie słuchaj ich! jednak zachowuj się w stosunku do nich na tym świecie w sposób godny! Idź drogą tych, którzy się do Mnie nawrócili. Potem do Mnie powrócicie i Ja obwieszczę wam to, co czyniliście.</span>
<span data-aaya="16">"O synu mój! Jeśliby to było tylko tyle, co ciężar ziarnka gorczycy, i byłoby w skale albo w niebiosach, albo na ziemi, ta Bóg to wyprowadzi. Zaprawdę, B6g jest Przenikliwy, świadomy!</span>
<span data-aaya="17">O synu mój! Odprawiaj modlitwę, nakazuj to, co jest odpowiednie, i zakazuj tego, co jest godne nagany! Znoś cierpliwie, co cię dosięgnie - to należy da dobrych postanowień.</span>
<span data-aaya="18">Nie odwracaj z pogardą twarzy od ludzi! Nie chodź po ziemi zadufany w sobie! Zaprawdę, Bóg nie miłuje dumnych pyszałków!</span>
<span data-aaya="19">Niech kroki twoje będą skromne! Zniżaj swój głos! Zaprawdę, najprzykrzejszy głos to głos osłów!"</span>
<span data-aaya="20">Czyż nie widzicie, że Bóg podporządkował wam to, co jest w niebiosach i co jest na ziemi, i przelał na was Swoje dobrodziejstwa, jawne i skryte? Jednak wśród ludzi znajdzie się taki, który sprzecza się w sprawie Boga, bez żadnej wiedzy, bez przewodnictwa po drodze prostej: i bez Księgi dającej światło.</span>
<span data-aaya="21">A kiedy się im mówi: "Postępujcie za tym, co objawił Bóg!", oni mówią: "Wcale nie! My będziemy postępować za tym, przy czym znaleźliśmy naszych ojców." Czy nawet wówczas, gdyby ich szatan wzywał do kary ognia palącego?</span>
<span data-aaya="22">Ten, kto zwraca swoje oblicze ku Bogu, czyniąc dobro, ten trzyma za uchwyt najbardziej solidny. Do Boga należy ostateczny koniec wszystkich spraw!</span>
<span data-aaya="23">A kto nie uwierzył - niech ciebie nie smuci jego niewiara. Do Nas oni powrócą i My ich powiadomimy o tym, co uczynili. Zaprawdę, Bóg zna dobrze wszystko, co jest w ich piersiach!</span>
<span data-aaya="24">Damy im niewielki czas używania, a potem poddamy ich surowej karze.</span>
<span data-aaya="25">A jeśli ty ich zapytasz: "Kto stworzył niebiosa i ziemię?", oni odpowiedzą: "Bóg!" Powiedz: Chwała niech będzie Bogu!" Lecz większość ludzi nie wie.</span>
<span data-aaya="26">Do Boga należy to, co jest w niebiosach, i to, co jest na ziemi. Zaprawdę, On jest Bogaty, Godny Chwały!</span>
<span data-aaya="27">Zaprawdę, jeśliby wszystkie drzewa na ziemi były piórami i jeśliby było morze, któremu pomogłoby jeszcze siedem mórz - to nie wyczerpałyby się słowa Boga. Zaprawdę, Bóg jest Potężny, Mądry!</span>
<span data-aaya="28">Wasze stworzenie i wasze zmartwychwstanie jest takie jak jednej duszy. Zaprawdę, Bóg jest Słyszący, Jasno Widzący!</span>
<span data-aaya="29">Czyż nie widziałeś, że Bóg każe przenikać nocy w dzień i On każe przenikać dniowi w noc; i On uczynił poddanymi słońce i księżyc - każde z nich płynie ku oznaczonemu terminowi. Zaprawdę, Bóg jest dobrze świadomy tego; co czynicie!</span>
<span data-aaya="30">Tak jest, ponieważ Bóg jest prawdą i ponieważ to, co wzywacie poza Nim, jest fałszem, i ponieważ Bóg jest Wyniosły, Wielki!</span>
<span data-aaya="31">Czyż nie widziałeś, że statek płynie po morzu przez dobroć Boga - aby wam pokazać nieco z Jego znaków? Zaprawdę, w tym są znaki dla każdego cierpliwego, wdzięcznego!</span>
<span data-aaya="32">Kiedy okryje ich fala, jak ciemności, oni wzywają Boga, wyznając szczerze wiarę w Niego; ale kiedy On ich wyratuje na suchy ląd, to niektórzy spośród nich zaczynają się wahać. A odrzuca Nasze znaki jedynie perfidny, niewdzięczny!</span>
<span data-aaya="33">O ludzie! Bójcie się waszego Pana! Obawiajcie się dnia, kiedy żaden ojciec nie będzie mógł nic uczynić dla swego syna ani też żadne dziecko nie będzie mogło nic uczynić dla swego ojca. Zaiste, obietnica Boga jest prawdą! I niech was nie zwodzi życie tego świata, i niech nie zwodzi was co do Boga ten, który jest wielkim zwodzicielem. Zaprawdę, u Boga jest wiedza o Godzinie! On spuszcza ulewę. On wie, co jest w łonach. Lecz nie wie dusza, co zyska jutro, i nie wie dusza, na jakiej umrze ziemi.</span>
<span data-aaya="34">Zaprawdę, Bóg jest Wszechwiedzący, w pełni Świadomy!</span>
</section>
<section data-sura="32">
<span data-name>سُوۡرَةُ السَّجۡدَةِ</span>
<span data-aaya="1">Alif. Lam. Mim.</span>
<span data-aaya="2">Objawienie Księgi - nie ma co do tego żadnej wątpliwości - pochodzi od Pana światów.</span>
<span data-aaya="3">Może oni powiedzą: "On ją wymyślił!"? Wcale nie! To jest prawda od twego Pana, abyś ostrzegał ludzi, do których nie przyszedł przed tobą żaden ostrzegający. Być może, oni pójdą drogą prostą.</span>
<span data-aaya="4">Bóg jest Tym, który stworzył niebiosa i ziemię, i to, co jest między nimi, w ciągu sześciu dni. Potem umocnił się na tronie. Nie ma dla was, poza Nim, żadnego opiekuna ani orędownika. Czy sobie przypomnicie?</span>
<span data-aaya="5">On kieruje z nieba na ziemię Swój rozkaz, który potem wznosi się do Niego w ciągu dnia liczącego tysiąc lat, według waszej rachuby.</span>
<span data-aaya="6">To On wie, co skryte i co jawne. On jest Potężny, Litościwy!</span>
<span data-aaya="7">On jest Tym, który doskonale stworzył każdą rzecz, On zaczął stworzenie człowieka z gliny,</span>
<span data-aaya="8">Potem uczynił jego potomstwo z ekstraktu nędznej wody.</span>
<span data-aaya="9">Następnie ukształtował go harmonijnie i tchnął w niego nieco ze Swojego Ducha; i dał wam słuch, wzrok i serca. Jakże mało jesteście wdzięczni!</span>
<span data-aaya="10">Powiedzieli: "Czy kiedy zabłądzimy na ziemi, to czy z pewnością pojawimy się w nowym stworzeniu?" Ależ nie! Oni nie wierzą w spotkanie ze swoim Panem.</span>
<span data-aaya="11">Powiedz: "Zabierze was anioł śmierci, który miał pieczę nad wami; potem do waszego Pana zostaniecie sprowadzeni!"</span>
<span data-aaya="12">Gdybyś widział, jak grzesznicy skłaniają głowy przed swoim Panem: "Panie nasz! Zobaczyliśmy i usłyszeliśmy. Zawróć nas, abyśmy mogli czynić dobro! My przecież jesteśmy przekonani o prawdzie."</span>
<span data-aaya="13">Gdybyśmy chcieli, to dalibyśmy każdej duszy drogę prostą. Lecz prawdziwe jest Moje słowo: "Ja z pewnością napełnię Gehennę dżinami i ludźmi - wszystkimi razem!"</span>
<span data-aaya="14">Zakosztujcie więc za to, iż zapomnieliście o spotkaniu tego waszego Dnia! Oto My zapomnieliśmy o was! Zakosztujcie kary wieczności za to, co czyniliście!</span>
<span data-aaya="15">Tylko ci wierzą w Nasze znaki, którzy, kiedy są napominani przez nie, padają na twarz, wybijając pokłony, głoszą chwałę swego Pana i nie wbijają się w pychę.</span>
<span data-aaya="16">Ich boki wyrywają się z pościeli oni wzywają swego Pana z obawą i nadzieją i rozdają z tego, w co ich zaopatrzyliśmy.</span>
<span data-aaya="17">I żadna dusza nie wie, jaka radość jest trzymana dla nich w ukryciu w nagrodę za to, co oni czynili.</span>
<span data-aaya="18">Czy ten, kto jest wierzącym, jest podobny do bezbożnego? Oni obydwaj nie są sobie równi.</span>
<span data-aaya="19">A dla tych, którzy uwierzyli i pełnili dobre dzieła - będą Ogrody schronienia, jako przyjęcie gościnne za to, co czynili.</span>
<span data-aaya="20">A dla tych, którzy byli bezbożni, miejscem schronienia będzie ogień. Za każdym razem, kiedy zechcą z niego wyjść, zostaną zawróceni i będzie im powiedziane: "Zakosztujcie kary ognia, który uznaliście za kłamstwo!"</span>
<span data-aaya="21">I damy im zakosztować kary bliższej przed karą większą. Być może, oni powrócą!</span>
<span data-aaya="22">Kto jest bardziej niesprawiedliwy aniżeli ten, który został napomniany przez znaki swego Pana, a potem odwrócił się od nich? Zaprawdę, zemścimy się na grzesznikach!</span>
<span data-aaya="23">Oto daliśmy Księgę Mojżeszowi - nie pozostawaj więc w wątpliwości co do spotkania z Nim i uczyniliśmy ją drogą prostą dla synów Izraela.</span>
<span data-aaya="24">I uczyniliśmy z nich imamów, którzy prowadzą drogą prostą według Naszego rozkazu - za to, iż byli cierpliwi i że byli przekonani o prawdziwości Naszych znaków.</span>
<span data-aaya="25">Zaprawdę, Pan twój rozstrzygnie między nimi w Dniu Zmartwychwstania sprawy, w jakich się różnili.</span>
<span data-aaya="26">Czyż nie jest dla nich przewodnictwem, iż wiele pokoleń wytraciliśmy przed nimi? Oni depczą po ich domostwach. Zaprawdę, w tym są znaki! Czy oni nie posłuchają?</span>
<span data-aaya="27">Czyż oni nie widzieli, że My pędzimy wodę ku wyschniętej ziemi i sprawiamy, iż wyrastają dzięki niej zasiewy, z których jedzą ich trzody i oni sami? Czyż oni nie widzą jasno?</span>
<span data-aaya="28">Oni mówią: "Kiedy będzie to zwycięstwo, jeśli jesteście prawdomówni?"</span>
<span data-aaya="29">Powiedz: "W Dniu Zwycięstwa nie pomoże już tym,. którzy nie uwierzyli, ich wiara ani nie będzie im dana zwłoka."</span>
<span data-aaya="30">Odwróć się więc od nich i czekaj! Oni też czekają.</span>
</section>
<section data-sura="33">
<span data-name>سُوۡرَةُ الۡاَحۡزَابِ</span>
<span data-aaya="1">O Proroku! Bój się Boga i nie daj posłuchu niewiernym ani obłudnikom! Zaprawdę, Bóg jest Wszechwiedzący, Mądry!</span>
<span data-aaya="2">Idź za tym, co ci zostało objawione od twego Pana! Zaprawdę, Bóg jest w pełni świadomy tego, co czynicie!</span>
<span data-aaya="3">Zaufaj Bogu! Bóg wystarczy jako poręczyciel!</span>
<span data-aaya="4">On nie uczynił dwóch serc we wnętrzu człowieka. On nie uczynił waszych żon, z którymi się rozwodzicie, mówiąc: "Ty jesteś dla mnie jak grzbiet mojej matki!" - waszymi matkami. On nie czynił waszych dzieci adoptowanych - waszymi synami. To tylko powiedzenie waszych ust, Bóg zaś mówi prawdę i On prowadzi prostą drogą.</span>
<span data-aaya="5">Nazywajcie ich imieniem ich ojców, to będzie sprawiedliwsze u Boga. A jeśli nie znacie ich ojców - to niech będą waszymi braćmi w religii i waszymi podopiecznymi. I nie będziecie mieli żadnego grzechu, jeśli uczynicie coś przez pomyłkę, ale będziecie mieli grzech za to, co świadomie zamierzą wasze serca. Bóg jest Przebaczający, Litościwy!</span>
<span data-aaya="6">Prorok jest bliższy wiernym aniżeli oni sami sobie, a jego żony - to ich matki. Ludzie związani pokrewieństwem są bliżsi sobie nawzajem, przez Księgę Boga, aniżeli wierni i muhadżirowie, jednak powinniście czynić dobro waszym bliskim przyjaciołom. To jest zapisane w Księdze.</span>
<span data-aaya="7">I oto uczyniliśmy przymierze z prorokami: Z Noem, Abrahamem i Mojżeszem, z Jezusem, synem Marii, i z tobą; zawarliśmy z nimi uroczyste przymierze,</span>
<span data-aaya="8">Aby Bóg mógł zapytać prawdomównych - o ich wierność; lecz dla niewiernych przygotował karę bolesną.</span>
<span data-aaya="9">O wy, którzy wierzycie! Wspominajcie dobroć Boga względem was!</span>
<span data-aaya="10">Oto wojska pomaszerowały przeciw wam i My wysłaliśmy przeciw nim wiatr i zastępy, których wy nie widzieliście. Bóg widzi jasno to, co czynicie! Oto one napadły na was ze wszystkich stron, kiedy wasze spojrzenia się odwróciły, a wasze serca dosięgały gardła i zaczynaliście snuć o Bogu różne myśli.</span>
<span data-aaya="11">Tam wierni zostali poddani próbie i gwałtownie wstrząśnięci.</span>
<span data-aaya="12">I oto mówili obłudnicy i ci, w których sercach była choroba: "Nie obiecał nam Bóg i Jego Posłaniec nic innego, jak tylko złudę."</span>
<span data-aaya="13">I powiedziała jedna frakcja spośród nich: "O mieszkańcy Jasribu! Nie ma tu dla was miejsca, wracajcie!" A inna ich frakcja prosiła Proroka o pozwolenie, mówiąc: "Nasze domy są bez obrony!" A nie były one bez obrony, tylko oni chcieli uciec.</span>
<span data-aaya="14">A jeśliby wdarł się do nich wróg z różnych stron miasta, a potem zażądano by od nich zaparcia się wiary, to oni zgodziliby się na to, lecz pozostaliby tam tylko krótki czas.</span>
<span data-aaya="15">A przedtem zawarli przymierze z Bogiem, iż nie odwrócą się plecami. A za przymierze zawarte z Bogiem zostanie zażądany rachunek.</span>
<span data-aaya="16">Powiedz: "Nie pomoże wam ucieczka, jeśli uciekacie od śmierci lub od zabicia; i tak niewiele będziecie się cieszyć życiem."</span>
<span data-aaya="17">Powiedz: "Kto może was postawić poza zasięgiem Boga, jeśli On zechce dla was jakiejś szkody albo jeśli zechce obdarzyć was miłosierdziem?" Nie znajdą oni dla siebie, poza Nim, ani opiekuna, ani pomocnika.</span>
<span data-aaya="18">Bóg potrafi poznać wśród was tych, którzy stawiają przeszkody, i tych, którzy mówią swoim braciom: "Przybywajcie do nas!", lecz sami wykazują niewiele zapału</span>
<span data-aaya="19">I są względem was skąpi. A kiedy ogarnia ich strach, widzisz, jak na ciebie patrzą, przewracając oczami jak ten, którego spowija mrok śmierci. A kiedy strach minie, ranią was ostrymi językami, skąpiąc dobra. Oni nie uwierzyli wcale i Bóg uczyni daremnymi ich działania. To jest dla Boga łatwe.</span>
<span data-aaya="20">Oni sądzą, że frakcje nie odeszły; a jeśliby te frakcje jeszcze miały przyjść, to oni woleliby wycofać się na pustynię wśród Beduinów i zasięgać jedynie wiadomości o was. A jeśliby nawet zostali wśród was, to niewiele by walczyli.</span>
<span data-aaya="21">Wy macie w Posłańcu Boga piękny wzór - dla każdego, kto się spodziewa Boga i Dnia Ostatniego i kto Boga często wspomina.</span>
<span data-aaya="22">A kiedy wierni zobaczyli frakcje, powiedzieli: "Oto co obiecał nam Bóg i Jego Posłaniec. Prawdziwy jest Bóg i Jego Posłaniec!" To pomnożyło jeszcze wiarę i całkowite poddanie się.</span>
<span data-aaya="23">Wśród wierzących są ludzie wierni przymierzu, które zawarli z Bogiem. I są wśród nich tacy, którzy już wypełnili swoje ślubowanie, i są też inni, którzy jeszcze czekają, lecz nie zmienili się wcale;</span>
<span data-aaya="24">Jest tak, aby Bóg mógł wynagrodzić prawdomównych za ich szczerość i ukarać obłudników, jeśli zechce, albo zwrócić się ku nim. Zaprawdę, Bóg jest Przebaczający, Litościwy!</span>
<span data-aaya="25">Bóg odesłał tych, którzy nie uwierzyli, wraz z ich zaciekłością; nie osiągnęli oni żadnego dobra. Bóg uchronił wiernych od walki. Bóg jest Mocny, Potężny!</span>
<span data-aaya="26">I On sprowadził z ich twierdz tych ludzi Księgi, którzy im pomagali, i rzucił w ich serca strach. Część z nich zabiliście, a część wzięliście do niewoli.</span>
<span data-aaya="27">I On dał wam w dziedzictwo ich ziemię, ich domostwa i ich bogactwa, oraz ziemię, której nie deptały wasze stopy. Bóg jest nad każdą rzeczą wszechwładny!</span>
<span data-aaya="28">O proroku! Powiedz twoim żonom: "Jeśli pragniecie życia tego świata i jego ozdób, to przybywajcie! Ja wam pozwolę nacieszyć się i dam wam piękną odprawę.</span>
<span data-aaya="29">A jeśli pragniecie Boga, Jego Posłańca i siedziby ostatecznej - to, zaprawdę, Bóg przygotował nagrodę ogromną dla tych spośród was, które czynią dobro."</span>
<span data-aaya="30">O żony Proroka! Którakolwiek z was popełni bezecność jawną, to otrzyma karę podwojoną dwukrotnie. A to jest dla Boga łatwe.</span>
<span data-aaya="31">A która z was jest poddana Bogu i Jego Posłańcowi oraz czyni dobro - to My ją nagrodzimy dwa razy i przygotujemy dla niej szlachetne zaopatrzenie.</span>
<span data-aaya="32">O żony Proroka! Wy nie jesteście takie jak inne kobiety. Jeśli jesteście bogobojne, nie bądźcie pokorne w słowach, aby nie pożądał was ten, w którego sercu mieszka choroba; mówcie słowa odpowiednie!</span>
<span data-aaya="33">Przebywajcie w swoich domach i nie ozdabiajcie się w ten sposób, jak ozdabiały się kobiety za czasów pogaństwa! Odprawiajcie modlitwę, dawajcie jałmużnę, słuchajcie Boga i Jego Posłańca! O ludzie domu! Bóg chce tylko odsunąć od was brud i oczyścić was całkowicie.</span>
<span data-aaya="34">I wspominajcie to, co wam jest recytowane w waszych domach ze znaków Boga i z mądrości! Zaprawdę, Bóg jest Przenikliwy, w pełni świadomy!</span>
<span data-aaya="35">Zaprawdę - muzułmanie i muzułmanki, wierzący i wierzące, prawdomówni i prawdomówne, cierpliwi i cierpliwe, pokorni i pokorne, dający jałmużnę i dające jałmużnę, poszczący i poszczące, zachowujący czystość i zachowujące, wspominający Boga często i wspominające - przygotował dla was Bóg przebaczenie i nagrodę ogromną.</span>
<span data-aaya="36">Kiedy zdecydował Bóg i Jego Posłaniec jakąś sprawę, to nie godzi się ani wierzącemu, ani wierzącej, aby mieli inny wybór w tej sprawie. A kto nie słucha Boga i Jego Posłańca, ten zbłądził w sposób oczywisty.</span>
<span data-aaya="37">A kiedy powiedziałeś temu, którego Bóg obdarzył dobrodziejstwami i którego sam obdarzyłeś dobrodziejstwami: "Zatrzymaj przy sobie swoją żonę i bój się Boga!" - ty skrywałeś w swojej duszy to, co Bóg miał ujawnić, w obawie przed ludźmi; podczas gdy Bóg bardziej zasługuje na to, aby się Go obawiać. A kiedy Zaś wywiązał się względem niej ze wszystkich swoich powinności, daliśmy ją tobie za żonę, aby wierni nie mieli żadnej trudności, jeśli chodzi o żony i ich adoptowanych synów, kiedy wywiążą się względem nich ze swoich powinności. Rozkaz Boga ma być spełniony!</span>
<span data-aaya="38">Nie ma winy Proroka w tym, co nałożył na niego Bóg, zgodnie ze Swoim obyczajem ustanowionym przez Niego dla minionych pokoleń. Rozkaz Boga jest rozstrzygnięciem zdecydowanym</span>
<span data-aaya="39">Dla tych, którzy przekazują posłannictwa Boga i obawiają się Go; dla tych, którzy się nie lękają nikogo innego, jak tylko Boga. Bóg wystarczy jako dobrze liczący!</span>
<span data-aaya="40">Muhammad nie jest ojcem żadnego z waszych mężczyzn, lecz jest Posłańcem Boga i pieczęcią proroków. Bóg jest o każdej rzeczy wszechwiedzący!</span>
<span data-aaya="41">O wy, którzy wierzycie! Wspominajcie Boga częstym wspominaniem!</span>
<span data-aaya="42">Wysławiajcie Go rano i wieczorem!</span>
<span data-aaya="43">On jest Tym, który błogosławi was, jak i Jego aniołowie - aby wyprowadzić was z ciemności ku światłu. On jest litościwy dla wierzących.</span>
<span data-aaya="44">Powitaniem ich w Dniu, kiedy Go spotkają, będzie: "Pokój!" On przygotował dla nich szlachetną nagrodę.</span>
<span data-aaya="45">O Proroku! My posłaliśmy ciebie jako świadka, zwiastuna radosnej nowiny i ostrzegającego,</span>
<span data-aaya="46">Nawołującego do Boga, za Jego zezwoleniem, i jako lampę oświetlającą.</span>
<span data-aaya="47">Zwiastuj radosną wieść wierzącym, iż będą mieli wielką łaskę u Boga.</span>
<span data-aaya="48">Nie słuchaj ani niewiernych, ani obłudników! Pozostaw ich obelgi i zaufaj Bogu! Wystarczy Bóg jako opiekun!</span>
<span data-aaya="49">O wy, którzy wierzycie! Kiedy bierzecie za żony kobiety wierzące, następnie rozwodzicie się z nimi, zanim ich dotknęliście, to nie macie prawa wyznaczać im żadnego okresu oczekiwania. Dajcie im wyposażenie i odprawcie je w piękny sposób.</span>
<span data-aaya="50">O Proroku! My uznaliśmy za dozwolone dla ciebie żony, którym dałeś wiana, i niewolnice, które ci darował Bóg jako zdobycz, i córki twojego stryja, i córki twoich ciotek ze strony ojca, i córki twojego wuja ze strony matki, i córki twoich ciotek ze strony matki, które wywędrowały razem z tobą; i kobietę wierzącą, jeśli ona sama ofiaruje się Prorokowi, o ile Prorok zechce ją pojąć za żonę. To jest dozwolone tylko dla ciebie z wyłączeniem innych wiernych. My wiemy, co ustanowiliśmy dla nich w sprawie ich żon i ich niewolnic - tak abyś nie czuł się skrępowany. Bóg jest Przebaczający, Litościwy!</span>
<span data-aaya="51">Możesz odsunąć na później, którą chcesz spośród nich, a potem możesz przyjąć do siebie, którą chcesz i której zapragniesz spośród poprzednio odsuniętych. I nie popełnisz żadnego przewinienia. To jest najwłaściwsze, co możesz uczynić, aby uradować ich oczy i aby się nie smuciły, i były zadowolone z tego, co im dasz - im wszystkim! Bóg wie, co jest w waszych sercach! Bóg jest Wszechwiedzący, Wspaniałomyślny!</span>
<span data-aaya="52">Ponadto nie wolno już tobie brać innych kobiet ani też zamieniać je na żony, chociażby zachwycała cię ich piękność, oprócz tych, które posiadła twoja prawica. Bóg śledzi pilnie każdą rzecz.</span>
<span data-aaya="53">O wy, którzy wierzycie! Nie wchodźcie do domów Proroka na posiłek o niewłaściwej porze, jedynie wtedy, kiedy on wam na to pozwoli. Lecz kiedy jesteście zaproszeni, to wchodźcie. A kiedy spożyjecie posiłek, to się rozejdźcie, nie wdając się w poufałą rozmowę. To mogłoby sprawić przykrość Prorokowi i on wstydziłby się was. Lecz Bóg nie wstydzi się prawdy. A kiedy prosicie je o jakiś przedmiot, to proście je spoza zasłony. To jest przyzwoitsze - dla waszych serc i dla ich serc. Nie należy obrażać Posłańca Boga i nie wolno poślubiać jego byłych żon. Zaprawdę, to byłoby wobec Boga okropne!</span>
<span data-aaya="54">Jeśli wy coś ujawnicie lub ukryjecie... to, zaprawdę, Bóg zna dobrze każdą rzecz!</span>
<span data-aaya="55">Nie mają one żadnego grzechu, jeśli się pokazują swoim ojcom, ich synom i ich braciom, synom ich braci, synom ich sióstr, ich żonom i ich niewolnicom. Bójcie się Boga!</span>
<span data-aaya="56">Zaprawdę, Bóg jest świadkiem każdej rzeczy! Zaprawdę, Bóg i Jego aniołowie błogosławią Proroka! O wy, którzy wierzycie! Módlcie się za niego i pozdrawiajcie pozdrowieniem pokoju!</span>
<span data-aaya="57">Zaprawdę, tych, którzy obrażają Boga i Jego Posłańca, przeklnie Bóg w tym życiu i w życiu ostatecznym; On przygotował dla nich karę poniżającą!</span>
<span data-aaya="58">A ci, którzy obrażają wierzących i wierzące, gdy oni na to nie zasłużyli, biorą na siebie hańbę i jawny grzech.</span>
<span data-aaya="59">O proroku! Powiedz swoim żonom i swoim córkom, i kobietom wierzących, aby się szczelnie zakrywały swoimi okryciami. To jest najodpowiedniejszy sposób, aby były poznawane, a nie były obrażane. A Bóg jest Przebaczający, Litościwy!</span>
<span data-aaya="60">Jeśli obłudnicy i ci, w których sercach jest choroba, jak i ci, którzy szerzą niepokoje w Mynie, nie zaprzestaną swoich poczynań, to My pobudzimy ciebie do wystąpienia przeciw nim. Wtedy oni pozostaną z tobą w sąsiedztwie niewiele czasu.</span>
<span data-aaya="61">Przeklęci! Gdziekolwiek się znajdą, zostaną schwytani i zabici bez Litości;</span>
<span data-aaya="62">Zgodnie ze zwyczajem Boga ustanowionym dla minionych pokoleń. A nie znajdziesz odmiany w zwyczaju Boga.</span>
<span data-aaya="63">Zapytają cię o Godzinę. Powiedz: "Wiedza o niej jest u Boga!" A co może cię o niej powiadomić? Być może, ta Godzina jest bliska!</span>
<span data-aaya="64">Zaprawdę, Bóg przeklął niewiernych i przygotował dla nich ogień płonący!</span>
<span data-aaya="65">Będą tam przebywać na wieki. I nie znajdą oni ani opiekuna; ani pomocnika.</span>
<span data-aaya="66">W tym Dniu, kiedy ich twarze będą odwracane w ogniu, oni powiedzą: "Biada nam! Gdybyśmy słuchali Boga, gdybyśmy słuchali Posłańca!"</span>
<span data-aaya="67">I będą mówili: "Panie nasz! Słuchaliśmy naszych naczelników i naszych wielkich, oni nas sprowadzili z drogi!"</span>
<span data-aaya="68">I powiedzą: "Panie nasz! Daj im podwójną karę i przeklnij ich przekleństwem wielkim!"</span>
<span data-aaya="69">O wy, którzy wierzycie! Nie bądźcie jak ci, którzy obrazili Mojżesza! Bóg uczynił go niewinnym tego, co oni mówili, i był on w poszanowaniu u Boga.</span>
<span data-aaya="70">O wy, którzy wierzycie! Bójcie się Boga i mówcie proste słowa!</span>
<span data-aaya="71">I On ulepszy wasze działania i przebaczy wam wasze grzechy. A kto słucha Boga i Jego Posłańca, ten zdobędzie w nagrodę wielkie szczęście.</span>
<span data-aaya="72">Zaofiarowaliśmy depozyt niebiosom, ziemi i górom, lecz one odmówiły noszenia go i przestraszyły się; poniósł go człowiek - on przecież jest niesprawiedliwy i nieświadomy -</span>
<span data-aaya="73">żeby Bóg mógł ukarać obłudników i obłudnice, bałwochwalców i bałwochwalczynię, i mógł zwrócić się ku wierzącym - mężczyznom i kobietom. Bóg jest Przebaczający, Litościwy!</span>
</section>
<section data-sura="34">
<span data-name>سُوۡرَةُ سَبَاٍ</span>
<span data-aaya="1">Chwała niech będzie Bogu, do którego należy wszystko, co jest w niebiosach i na ziemi! Chwała Jemu w życiu ostatecznym! On jest Mądry, Świadomy!</span>
<span data-aaya="2">On wie, co wchodzi w ziemię i co z niej wychodzi; co schodzi z nieba i co się ku niemu wznosi. On jest Litościwy, Przebaczający!</span>
<span data-aaya="3">Mówią ci, którzy nie uwierzyli: "Nie przyjdzie na nas Godzina!" Powiedz: "Tak! Ona z pewnością na was przyjdzie, na mojego Pana, znającego to, co skryte!" Nie skryje się przed Nim nawet ciężar pyłku, ani w niebiosach, ani na ziemi; ani mniejsze od tego, ani większe, co by nie było w Księdze jasnej!</span>
<span data-aaya="4">- aby wynagrodzić tych, którzy uwierzyli i czynili dobre dzieła. Otrzymają oni przebaczenie i zaopatrzenie szlachetne.</span>
<span data-aaya="5">A tych, którzy usiłują osłabić Nasze znaki, czeka kara bolesnej męki.</span>
<span data-aaya="6">I zobaczą ci, którym została dana wiedza, iż to, co zesłał tobie twój Pan, jest prawdą i prowadzi prosto ku drodze Potężnego, Godnego Chwały!</span>
<span data-aaya="7">I mówią ci, którzy nie uwierzyli: "Czy mamy wam wskazać człowieka, który wam obwieści, że kiedy się rozpadniecie całkowicie, to pojawicie się w nowym stworzeniu?"</span>
<span data-aaya="8">Czy wymyślił on na Boga kłamstwo, czy jest on opętany przez dżiny? Ale ci, którzy nie wierzą w życie ostateczne, będą cierpieli całkowicie zabłąkani.</span>
<span data-aaya="9">Czyż oni nie widzieli tego, co jest przed nimi i co jest za nimi, w niebie i na ziemi? Jeśli zechcemy, to sprawimy, iż pochłonie ich ziemia, albo też spuścimy na nich płat nieba. Zaprawdę, w tym jest znak dla każdego sługi nawracającego się!</span>
<span data-aaya="10">Daliśmy Dawidowi łaskę pochodzącą od Nas: "O góry i wy, ptaki, głoście chwałę Boga razem z nim!" I zmiękczyliśmy dla niego żelazo:</span>
<span data-aaya="11">"Sporządzaj kolczugi! Wymierzaj uważnie ich oczka!" I czyńcie dobro! Zaprawdę, Ja widzę jasno, co czynicie!</span>
<span data-aaya="12">A Salomonowi podporządkowaliśmy wiatr. Ten poranny dął przez miesiąc i ten wieczorny dął przez miesiąc. I spowodowaliśmy, iż popłynęło dla niego źródło miedzi. A wśród dżinów były takie, które pracowały dla niego, za pozwoleniem Boga. A którykolwiek z nich odchyliłby się od Naszego rozkazu, to dalibyśmy mu zakosztować ognia piekielnego.</span>
<span data-aaya="13">I robili dla niego, co on chciał: sanktuaria i posągi, misy jak sadzawki i kotły solidnie stojące. O rodzie Dawida - czyńcie dzięki! Lecz nieliczni z Moich sług są wdzięczni!</span>
<span data-aaya="14">A kiedy postanowiliśmy, iż umrze, to na jego śmierć wskazało dżinom tylko pełzające zwierzę ziemi, które podgryzło jego laskę. A kiedy on upadł, wtedy dżiny jasno pojęły, że gdyby znały to, co skryte, to nie pozostawałyby w poniżającej karze.</span>
<span data-aaya="15">Dla ludu Saba w ich miejscu zamieszkania był pewien znak: dwa ogrody z prawej strony i dwa - z lewej: "Jedzcie z zaopatrzenia waszego Pana i dziękujcie Mu! Jest to kraina przyjemna, a Pan Przebaczający!"</span>
<span data-aaya="16">Oni jednak odwrócili się. Posłaliśmy wtedy na nich powódź z Al-Arim i zamieniliśmy ich dwa ogrody na dwa inne ogrody, posiadające gorzkie owoce: tamaryszki i kilka drzew lotosu.</span>
<span data-aaya="17">Tak zapłaciliśmy im za to, iż oni nie uwierzyli. Czy My wynagradzamy w ten sposób kogokolwiek oprócz niewiernych?</span>
<span data-aaya="18">Między nimi i między miastami, które pobłogosławiliśmy, umieściliśmy miasta łatwo widoczne i wymierzyliśmy czas podróży: "Podróżujcie między nimi przez noce i dnie - bezpieczni!"</span>
<span data-aaya="19">Lecz oni powiedzieli: "Panie nasz! Powiększ odległości, jakie przemierzamy!" I oni wyrządzili krzywdę sobie samym. I uczyniliśmy ich przedmiotem opowiadań, lecz rozerwaliśmy ich na strzępy. Zaprawdę, w tym są znaki dla każdego cierpliwego, wdzięcznego!</span>
<span data-aaya="20">Iblis sprawdził na nich swoją myśl i oni poszli za nim, oprócz nielicznych spośród wierzących.</span>
<span data-aaya="21">Miał on nad nimi władzę tylko po to, abyśmy mogli rozpoznać tych, którzy wierzą w życie ostateczne, od tych, którzy w nie powątpiewają. A twój Pan strzeże każdej rzeczy.</span>
<span data-aaya="22">Powiedz: "Wzywajcie tych, których uznajecie poza Bogiem! Oni nie władają nawet ciężarem pyłku, ani w niebiosach, ani na ziemi. Oni nie mają tam żadnego uczestnictwa ani też Bóg nie ma wśród nich pomocnika."</span>
<span data-aaya="23">Nie pomoże przed Nim żadne wstawiennictwo, oprócz wstawiennictwa za tymi, na kogo On się godzi. A kiedy strach zostanie oddalony od ich serc, oni powiedzą: "Co powiedział wasz Pan?" Powiedzą: "Prawdę!" On jest Wyniosły, Wielki!</span>
<span data-aaya="24">Powiedz: "Kto wam daje zaopatrzenie z niebios i ziemi?" Powiedz: "Bóg. Zaprawdę, my lub wy albo jesteśmy na drodze prostej, albo też jesteśmy w błędzie oczywistym!</span>
<span data-aaya="25">Powiedz: "Was nie zapytają o to, co my uczyniliśmy grzesznego, ani nas nie zapytają o to, co wy czynicie."</span>
<span data-aaya="26">Powiedz: "Nasz Pan zbierze nas wszystkich, potem osądzi nas według prawdy. On przecież jest Sędzią, Wszechwiedzącym!"</span>
<span data-aaya="27">Powiedz: "Pokażcie mi tych, których dodawaliście Jemu jako współtowarzyszy!" Ależ nie! On jest Bogiem Potężnym, Mądrym!</span>
<span data-aaya="28">Posłaliśmy cię do wszystkich ludzi jako zwiastuna radosnej wieści i ostrzegającego. Lecz większość ludzi nie wie.</span>
<span data-aaya="29">Oni mówią: "Kiedy się spełni ta obietnica, jeśli jesteście prawdomówni?"</span>
<span data-aaya="30">Powiedz: "Wy macie obietnicę Dnia, którego nie będziecie mogli ani opóźnić o godzinę, ani przesunąć naprzód."</span>
<span data-aaya="31">Ci, którzy nie uwierzyli, powiedzieli: "My nie uwierzymy ani w ten Koran, ani w to, co było objawione przed nim!" O gdybyś ty widział, kiedy niesprawiedliwi będą postawieni przed swoim Panem, jakie słowa będą kierować jedni do drugich! Ci, którzy będą poniżeni, powiedzą do tych, którzy się wbijali w pychę: "Gdyby nie wy, to bylibyśmy wierzącymi!"</span>
<span data-aaya="32">Powiedzą ci, którzy w pychę się wbijali, do tych, którzy byli poniżeni: "Czyż to my odsunęliśmy was od drogi prostej, kiedy ona przyszła do was? Przeciwnie, wy byliście grzesznikami!"</span>
<span data-aaya="33">I powiedzieli ci, którzy byli poniżeni do tych, którzy wbijali się w pychę: "Przeciwnie! To wasza chytrość nocą i dniem nakazywała nam, abyśmy nie wierzyli w Boga i abyśmy czynili Jemu podobnych!" I oni będą napełnieni skrytym żalem, kiedy zobaczą karę. I nałożyliśmy obroże na szyje tych, którzy nie uwierzyli. Czyż nie zostało im zapłacone tylko za to, co czynili?</span>
<span data-aaya="34">I kiedykolwiek wysłaliśmy do jakiegoś miasta ostrzegającego, ci, którzy tam żyli w dobrobycie, mówili: "Zaprawdę, my nie wierzymy w to, z czym zostaliście posłani!"</span>
<span data-aaya="35">I powiedzieli: "My jesteśmy bardziej zasobni w bogactwa i dzieci i nie będziemy poddani karze."</span>
<span data-aaya="36">Powiedz: "Zaprawdę, Pan mój daje hojne zaopatrzenie temu, komu chce, i On je wymierza. Lecz większość ludzi nie wie."</span>
<span data-aaya="37">Bogactwa wasze i wasze dzieci niewiele przybliżą was do Nas, ale przybliżą tych, którzy wierzą i czynią dobro. Dla nich będzie zapłata podwójna za to, co uczynili. Oni będą przebywać w wyniosłych komnatach, bezpieczni.</span>
<span data-aaya="38">A ci, którzy starają się osłabić Nasze znaki, zostaną przedstawieni do kary.</span>
<span data-aaya="39">Powiedz: "Zaprawdę, mój Pan daje hojne zaopatrzenie, komu chce ze Swoich sług - i je wymierza. A jeśli wy rozdacie cośkolwiek, to On wam to zwróci. On jest najlepszym z zaopatrujących!"</span>
<span data-aaya="40">W Dniu, kiedy On zbierze wszystkich razem, powie do aniołów: "Czy oni was czcili?"</span>
<span data-aaya="41">Powiedzą: "Chwała niech będzie Tobie! Ty jesteś naszym opiekunem poza nimi. Przeciwnie! Oni oddawali cześć dżinom; większość wierzyła w nich."</span>
<span data-aaya="42">I tego Dnia nie będziecie mogli jedni drugim ani pomóc, ani zaszkodzić. I My powiemy do tych, którzy byli niesprawiedliwi: "Zakosztujcie kary ognia, który uważaliście za kłamstwo!"</span>
<span data-aaya="43">A kiedy są im recytowane Nasze znaki, jako jasne dowody, oni mówią: "To przecież tylko człowiek, który chce nas odsunąć od tego, co czcili nasi ojcowie." I mówią: "To jest tylko zmyślone kłamstwo!" I mówią ci, którzy nie uwierzyli, o prawdzie, kiedy ona do nich przyszła: "To są czary oczywiste!</span>
<span data-aaya="44">I nie daliśmy im żadnych ksiąg, które by studiowali, ani też nie posłaliśmy do nich, przed tobą, żadnego ostrzegającego.</span>
<span data-aaya="45">A ci, którzy byli przed nimi, też zadawali kłam i nie osiągnęli ani dziesiątej części tego, co My im daliśmy. I za kłamców uznali Naszych posłańców. Jakież więc było Moje oburzenie!</span>
<span data-aaya="46">Powiedz: "Ja pouczam was tylko o jednym: Stawajcie przed Bogiem, po dwóch lub pojedynczo, potem zastanawiajcie się! Wasz towarzysz nie jest opętany przez dżiny. On was tylko ostrzega przed straszną karą."</span>
<span data-aaya="47">Powiedz: "Ja nie żądam od was żadnej zapłaty - to wy ją otrzymacie. Moja zapłata jest tylko u Boga. On jest świadkiem każdej rzeczy!"</span>
<span data-aaya="48">Powiedz: "Zaprawdę, mój Pan poraża prawdą. On jest doskonałym znawcą rzeczy ukrytych."</span>
<span data-aaya="49">Powiedz: "Przyszła prawda! Nie pojawi się fałsz i nie powróci!"</span>
<span data-aaya="50">Powiedz: "Jeśli zbłądziłem, to zbłądziłem tylko przeciw sobie samemu. A jeśli idę drogą prostą, to dzięki temu, co objawił mi mój Pan. Zaprawdę, On jest Słyszący, Bliski!"</span>
<span data-aaya="51">O, gdybyś mógł zobaczyć, jak będą przerażeni, I kiedy już nie znajdą żadnej ucieczki i zostaną pochwyceni z bliska!</span>
<span data-aaya="52">I będą mówić: "My wierzymy w Niego!" Lecz jak oni mogą osiągnąć wiarę z tak dalekiego miejsca?</span>
<span data-aaya="53">Nie uwierzyli oni przecież w Niego przedtem, tylko z daleka snuli przypuszczenia na temat tego, co skryte.</span>
<span data-aaya="54">I będzie ustawiona przegroda między nimi a tym, czego pragnęli, tak jak było z im podobnymi dawniej. Zaprawdę, oni byli w głębokim zwątpieniu</span>
</section>
<section data-sura="35">
<span data-name>سُوۡرَةُ فَاطِرٍ</span>
<span data-aaya="1">Chwała Bogu, Stwórcy niebios i ziemi, który uczynił aniołów posłańcami posiadającymi skrzydła - dwa, trzy lub cztery. On powiększa w stworzeniu to, co chce. Bóg jest nad każdą rzeczą wszechwładny!</span>
<span data-aaya="2">Czegokolwiek Bóg udzieli ludziom ze Swego miłosierdzia, tego nikt nie powstrzyma; i cokolwiek On powstrzyma, tego nikt nie ześle po Nim. On jest Potężny, Mądry!</span>
<span data-aaya="3">O ludzie! Przypomnijcie sobie dobroć Boga względem was! Czy jest jakiś stwórca poza Bogiem? On wam daje zaopatrzenie z nieba i z ziemi. Nie ma boga, jak tylko On! Jakże więc możecie być odwróceni?</span>
<span data-aaya="4">Jeśli oni uważają cię za kłamcę, to przecież już przed tobą inni posłańcy byli uważani za kłamców. Do Boga są sprowadzane wszystkie sprawy.</span>
<span data-aaya="5">O ludzie! Zaiste, obietnica Boga jest prawdą! Niech was nie zwodzi życie tego świata i niech nie zwiedzie was zwodziciel względem Boga!</span>
<span data-aaya="6">Zaprawdę, szatan jest dla was wrogiem! Uważajcie go więc za wroga. On wzywa tylko swoich stronników, aby byli mieszkańcami ognia płonącego.</span>
<span data-aaya="7">Tych, którzy nie uwierzyli, czeka kara straszna. A tych, którzy uwierzyli i pełnili dobre dzieła, czeka przebaczenie i nagroda wielka.</span>
<span data-aaya="8">A co będzie z tym, którego złe działanie zostało upiększone i on sam uzna je za piękne? Zaprawdę, Bóg sprowadza z drogi, kogo chce, i prowadzi drogą prostą, kogo chce. Niech więc nie rozwodzi się w smutkach twoja dusza nad nimi! Zaprawdę, Bóg wie dobrze, co oni czynią!</span>
<span data-aaya="9">Bóg jest Tym, który posyła wiatry i one wzburzają chmury; wtedy pędzimy je ku martwej krainie i ożywiamy przez to ziemię po jej śmierci. Takie jest zmartwychwstanie!</span>
<span data-aaya="10">Kto pragnie potęgi - to potęga jest w całości u Boga. Do Niego wznosi się dobre słowo i czyn pobożny; On je wywyższa. A tych, którzy knują podstępnie złe czyny, czeka kara straszna, a podstęp ich spełznie na niczym.</span>
<span data-aaya="11">Bóg stworzył was z prochu, potem z kropli nasienia; następnie uczynił was parami. I żadna istota żeńska nie nosi i nie wydaje na świat, jak tylko za Jego wiedzą. I nie przedłuża się życia długowiecznemu, i nic się z niego nie skraca wbrew temu, co jest w Księdze. Zaprawdę, to dla Boga jest łatwe!</span>
<span data-aaya="12">I nie są jednakowe dwa morza: jedno - słodkie, o dobrym smaku, przyjemne do picia, drugie - słone, gorzkie. I z każdego żywicie się świeżym mięsem, i wydobywacie ozdoby, które nosicie. Widzisz tam statki prujące je, żebyście mogli poszukiwać Jego łaski. Być może, będziecie wdzięczni!</span>
<span data-aaya="13">On wprowadza noc w dzień i On wprowadza dzień w noc. On podporządkował słońce i księżyc - wszystko płynie do wyznaczonego kresu. To jest Bóg - wasz Pan! Do Niego należy królestwo; a ci, których wzywacie poza Nim, nie posiadają nawet łuski pestki daktyla.</span>
<span data-aaya="14">Jeśli ich wezwiecie, to oni wcale nie usłyszą waszej modlitwy; a jeśliby nawet usłyszeli, to by wam nie odpowiedzieli; a w Dniu Zmartwychwstania oni wyrzekną się współ towarzystwa. I nikt nie może ciebie powiadomić tak jak Ten, który jest doskonale świadomy.</span>
<span data-aaya="15">O ludzie! Wy potrzebujecie Boga, a Bóg jest Bogaty, Godny Chwały!</span>
<span data-aaya="16">Jeśli On zechce, to was zabierze, a sprowadzi nowe stworzenie.</span>
<span data-aaya="17">To dla Boga nie jest wielką rzeczą.</span>
<span data-aaya="18">I nie poniesie żadna niosąca ciężar ciężaru drugiej; a jeśli nawet jakaś przygnieciona ciężarem wezwie pomocy do poniesienia go, to nikt jej w tym nie ulży - nawet gdyby to był krewny. Ty tylko ostrzegasz tych, którzy się boją swego Pana z powodu tego, co jest skryte, i którzy odprawiają modlitwę. A ten, kto się oczyszcza, to oczyszcza się dla siebie samego. Do Boga zmierza wędrowanie.</span>
<span data-aaya="19">Niewidomy nie jest równy temu, który widzi;</span>
<span data-aaya="20">Ani ciemności i światło,</span>
<span data-aaya="21">Ani cień i żar słońca;</span>
<span data-aaya="22">Nie są równi żywi i umarli. Zaprawdę, Bóg daje słyszeć, komu chce, lecz ty nie możesz skłonić do słyszenia tych, którzy są w grobach</span>
<span data-aaya="23">- ty, jesteś tylko ostrzegającym.</span>
<span data-aaya="24">My posłaliśmy ciebie z prawdą, jako zwiastuna i jako ostrzegającego. I nie ma żadnego narodu, do którego by nie przyszedł ostrzegający.</span>
<span data-aaya="25">A jeśli cię uznają za kłamcę, to przecież kłam zadawali już ci, którzy byli przed nimi. Do nich przychodzili ich posłańcy z jasnymi dowodami i z Psalmami, i Księgą dającą światło.</span>
<span data-aaya="26">Potem pochwyciłem tych, którzy nie uwierzyli. I jakież było Moje oburzenie!</span>
<span data-aaya="27">Czy nie widziałeś, iż Bóg zesłał z nieba wodę; i My sprawiliśmy dzięki niej, iż wyrosły owoce o różnych kolorach? A góry poznaczone są pasmami - białymi i czerwonymi, o różnych odcieniach i kruczoczarne.</span>
<span data-aaya="28">A wśród ludzi i zwierząt, i trzód też są różne kolory. Przecież obawiają się Boga jedynie ludzie mądrzy spośród Jego sług. Zaprawdę, Bóg jest Potężny, Przebaczający!</span>
<span data-aaya="29">Zaprawdę, ci, którzy recytują Księgę Boga, ci, którzy odprawiają modlitwę, ci, którzy rozdają z tego, czym ich obdarzaliśmy, skrycie lub jawnie, ci spodziewają się zysku, który nie przepadnie.</span>
<span data-aaya="30">Bóg będzie mógł dać im pełną zapłatę i zwiększyć Swoją łaskę. Zaprawdę, On jest Przebaczający, Wdzięczny!</span>
<span data-aaya="31">To, co objawiliśmy tobie z Księgi, jest prawdą potwierdzającą prawdziwość tego, co przed nią zostało objawione. Zaprawdę, Bóg jest w pełni świadomy i doskonale widzący Swoje sługi!</span>
<span data-aaya="32">Potem daliśmy Księgę w dziedzictwo tym, których wybraliśmy spośród Naszych sług: wśród nich są niesprawiedliwi dla samych siebie; wśród nich są umiarkowani i wśród nich są wyprzedzający innych dobrymi uczynkami, spełnianymi za zezwoleniem Boga. To jest wielka łaska!</span>
<span data-aaya="33">Oni wejdą do Ogrodów Edenu; tam będą ozdobieni bransoletami ze złota i pereł, a szaty ich będą z jedwabiu.</span>
<span data-aaya="34">I będą mówili: "Chwała niech będzie Bogu, który oddalił od nas smutek! Zaprawdę, nasz Pan jest Przebaczający, Wdzięczny!</span>
<span data-aaya="35">On jest Tym, który umieścił nas, ze Swojej łaski, w siedzibie trwałego przebywania. Nie dotknie nas tam ani trud, ani zmęczenie."</span>
<span data-aaya="36">A tych, którzy nie uwierzyli, czeka ogień Gehenny. I nie zostanie postanowione, aby umarli, ani też nie doznają ulgi od męki. W ten sposób płacimy każdemu niewiernemu.</span>
<span data-aaya="37">I będą tam krzyczeć: "Panie nasz, wyprowadź nas! Będziemy czynić dobro, nie to, co czyniliśmy!" Czyż nie daliśmy wam dość długiego życia, tak iżby mógł się opamiętać ten, kto się zastanawiał? I przychodził do was ostrzegający. Zakosztujcie więc! Dla niesprawiedliwych nie będzie żadnego pomocnika!</span>
<span data-aaya="38">Zaprawdę, Bóg zna to, co skryte w niebiosach i na ziemi! On wie dobrze, co kryją piersi!</span>
<span data-aaya="39">On jest Tym, który uczynił was namiestnikami na ziemi. A kto nie wierzy, to jego niewiara zwróci się przeciw niemu. Niewiara tych, którzy nie wierzą, tylko powiększa nienawiść ich Pana; niewiara tych, którzy nie wierzą, tylko powiększa ich zgubę.</span>
<span data-aaya="40">Powiedz: "Czy widzieliście waszych współtowarzyszy, których wzywacie poza Bogiem? Pokażcie mi, co oni stworzyli na ziemi? Albo czy oni mają uczestnictwo w niebiosach? Albo czy daliśmy im Księgę, aby mieli z niej jasny dowód?" Przeciwnie! To, co sobie wzajemnie przyrzekają, niesprawiedliwi, to tylko złuda!</span>
<span data-aaya="41">Zaprawdę, Bóg podtrzymuje niebiosa i ziemię, aby nie ustały. A jeśliby one ustały, to nie utrzymałby ich nikt poza Nim. On jest Wspaniałomyślny, Przebaczający!</span>
<span data-aaya="42">Oni przysięgali na Boga najuroczystszą przysięgą, iż jeśli przyjdzie do nich ostrzegający, to będą na prostszej drodze aniżeli jakikolwiek z narodów. Ale kiedy przyszedł do nich ostrzegający,. to tylko powiększyło ich wstręt,</span>
<span data-aaya="43">Dumę na ziemi i złośliwy podstęp. Ale złośliwy podstęp otacza tylko tych, którzy się do niego uciekają. Czyż oni patrzą jedynie na zwyczaj praojców? Ale ty nie znajdziesz w zwyczaju Boga żadnej zmiany! I nigdy nie znajdziesz w zwyczaju Boga żadnego odchylenia!</span>
<span data-aaya="44">Czyż oni nie wędrowali po ziemi i nie widzieli, jaki był ostateczny koniec tych, którzy byli przed nimi i byli mocniejsi pod względem siły? Lecz nic nie jest w stanie sprowadzić Boga do niemocy, ani w niebiosach, ani na ziemi. Zaprawdę, On jest Wszechwiedzący, Wszechwładny!</span>
<span data-aaya="45">A jeśliby Bóg chciał karać ludzi za to, co oni dokonali, to nie pozostawiłby na powierzchni ziemi żadnej istoty żyjącej. Lecz On daje im zwłokę do oznaczonego terminu. A kiedy nadejdzie ich termin... zaprawdę, Bóg jasno widzi Swoje sługi!</span>
</section>
<section data-sura="36">
<span data-name>سُوۡرَةُ يٰسٓ</span>
<span data-aaya="1">Ja. Sin.</span>
<span data-aaya="2">Na Koran pełen mądrości!</span>
<span data-aaya="3">Zaprawdę, ty jesteś wśród posłańców</span>
<span data-aaya="4">Na drodze prostej!</span>
<span data-aaya="5">Oto objawienie Potężnego, Litościwego,</span>
<span data-aaya="6">Dane ci, abyś ostrzegał lud, którego ojcowie nie byli ostrzegani, są więc niedbali:</span>
<span data-aaya="7">Sprawdziło się już słowo nad większością z nich, lecz oni nie wierzą.</span>
<span data-aaya="8">My nałożyliśmy na ich szyje obroże aż do podbródków, tak iż głowy ich są podniesione nieruchomo.</span>
<span data-aaya="9">I umieściliśmy przed nimi przegrodę i za nimi przegrodę; w ten sposób zakryliśmy ich i oni nie widzą.</span>
<span data-aaya="10">I wszystko im jedno, czy ty ich ostrzegasz, czy ich nie ostrzegasz: oni nie wierzą.</span>
<span data-aaya="11">Ty możesz ostrzegać tylko tego, który postępuje za napomnieniem i który obawia się Miłosiernego z powodu tego, co jest ukryte. Uraduj go więc wieścią o przebaczeniu i szlachetnej nagrodzie.</span>
<span data-aaya="12">Zaprawdę, My przywracamy do życia umarłych i zapisujemy, co oni przygotowali pierwej i co pozostawili; i każdą rzecz wyliczyliśmy w jasnym rejestrze.</span>
<span data-aaya="13">I przytocz im przypowieść o mieszkańcach miasta, kiedy przybyli do niego posłańcy.</span>
<span data-aaya="14">Oto posłaliśmy ich dwóch, lecz oni uznali ich za kłamców; wtedy wsparliśmy ich trzecim. I powiedzieli: "Oto zostaliśmy posłani do was."</span>
<span data-aaya="15">Powiedzieli: "Wy przecież jesteście tylko śmiertelnikami, podobnie jak my. Miłosierny nie zesłał niczego, wy tylko kłamiecie!"</span>
<span data-aaya="16">Powiedzieli: "Pan nasz wie, że zostaliśmy do was wysłani,</span>
<span data-aaya="17">Mamy jedynie obowiązek jasnego obwieszczenia."</span>
<span data-aaya="18">Powiedzieli: "Mamy dla was złą wróżbę. Jeśli nie zaprzestaniecie, to my was ukamienujemy; i niezawodnie dotknie was od nas kara bolesna."</span>
<span data-aaya="19">Powiedzieli: "Wasza zła wróżba niech pozostanie z wami. A skoro jesteście napomniani... Lecz wy jesteście ludźmi występnymi."</span>
<span data-aaya="20">I przybył wtedy pewien człowiek, pospiesznie biegnąc z końca miasta, i powiedział: "O ludzie! Idźcie za tymi wysłannikami!</span>
<span data-aaya="21">Idźcie za tymi, którzy nie żądają od was żadnej zapłaty i którzy są na drodze prostej!</span>
<span data-aaya="22">Dlaczego nie miałbym czcić Tego, który mnie stworzył i do którego zostaniecie sprowadzeni?</span>
<span data-aaya="23">Czyż mam brać sobie bogów poza Nim? Jeśli Miłosierny zechce dotknąć mnie jakimś złem, to nic mi nie pomoże ich wstawiennictwo i oni mnie nie zbawią.</span>
<span data-aaya="24">Zapewne byłbym wtedy w jawnym zabłądzeniu.</span>
<span data-aaya="25">Zaprawdę, ja uwierzyłem w waszego Pana! Słuchajcie mnie!"</span>
<span data-aaya="26">Powiedziano mu: "Wejdź do Ogrodu!" On powiedział: "O, jeśliby mój lud wiedział,</span>
<span data-aaya="27">że mój Pan mi przebaczył i umieścił mnie między tymi, którzy zostali uhonorowani!"</span>
<span data-aaya="28">I po nim nie posłaliśmy już przeciw jego ludowi żadnego wojska z niebios ani nie mamy zamiaru posyłać.</span>
<span data-aaya="29">I był tylko jeden krzyk - i oto oni zgaśli!</span>
<span data-aaya="30">O, jakie zasmucenie dla sług! Żaden posłaniec nie przychodzi do nich, żeby się z niego nie wyśmiewali.</span>
<span data-aaya="31">Czyż oni nie widzieli, ile pokoleń wytraciliśmy przed nimi? i że oni już do nich nie powrócą?</span>
<span data-aaya="32">Lecz wszyscy razem zostaną przed Nami postawieni!</span>
<span data-aaya="33">I znakiem dla nich - ziemia umarła; ożywiliśmy ją i wyprowadziliśmy z niej ziarno, które oni jedzą.</span>
<span data-aaya="34">I uczyniliśmy na niej ogrody z drzewami palmowymi i winną latoroślą, i sprawiliśmy, iż wytryskają z niej źródła,</span>
<span data-aaya="35">Ażeby mogli jeść jej owoce i to, co wypracują ich ręce. Czyż mogą nie być wdzięczni?</span>
<span data-aaya="36">Chwała niech będzie Temu, który stworzył wszystkie pary, jakie wydaje ziemia i oni sami, i te, których oni nie znają.</span>
<span data-aaya="37">I znakiem dla nich - noc. My zdejmujemy z niej dzień i oto oni są w ciemnościach.</span>
<span data-aaya="38">I słońce - ono płynie do swego stałego miejsca. To jest ustanowienie Potężnego, Wszechwiedzącego!</span>
<span data-aaya="39">I księżyc - ustanowiliśmy dla niego stacje, aż staje się podobny do suchej gałęzi palmowej.</span>
<span data-aaya="40">I ani słońcu nie wolno doganiać księżyca, ani też noc nie wyprzedzi dnia; i wszystko żegluje po orbicie.</span>
<span data-aaya="41">I znakiem dla nich - iż nosiliśmy ich potomstwo na statku załadowanym.</span>
<span data-aaya="42">I stworzyliśmy dla nich podobny do niego, na który oni wsiadają.</span>
<span data-aaya="43">Jeśli zechcemy, potopimy ich i oni nie znajdą pomocnika; i będą uratowani</span>
<span data-aaya="44">Jedynie dzięki Naszemu miłosierdziu, by do pewnego czasu cieszyć się życiem.</span>
<span data-aaya="45">Kiedy im mówią: "Bójcie się tego, co jest przed wami, i tego, co jest za wami; być może doznacie miłosierdzia..."</span>
<span data-aaya="46">A jednak żaden spośród znaków ich Pana nie przychodzi do nich, żeby się od niego nie odwrócili.</span>
<span data-aaya="47">A kiedy się im mówi: "Rozdawajcie z tego, czym obdarzył was Bóg!", to ci, którzy nie wierzą, mówią do tych, którzy wierzą: "Czyż my mamy karmić tych, których mógłby nakarmić Bóg, jeśliby zechciał? Wy jesteście tylko w jawnym błędzie!"</span>
<span data-aaya="48">I oni mówią: "A kiedy się spełni ta obietnica, jeśli jesteście prawdomówni?"</span>
<span data-aaya="49">Nie będę wiele czekać; tylko jeden krzyk ich pochwyci, kiedy jeszcze będą się sprzeczać.</span>
<span data-aaya="50">I nie będą oni w stanie przygotować żadnego polecenia ani też powrócić do swoich rodzin.</span>
<span data-aaya="51">I zadmą w trąbę! I oto oni, z grobów, do swojego Pana pospieszą i</span>
<span data-aaya="52">Powiedzą: Biada nam! Kto nas wyrwał z naszego miejsca spoczynku? Oto co obiecał Miłosierny. I prawdę mówili posłańcy!"</span>
<span data-aaya="53">I będzie tylko jeden krzyk. I oto oni wszyscy zostaną przed Nami postawieni.</span>
<span data-aaya="54">I tego Dnia żadna dusza nie dozna w niczym niesprawiedliwości. Będziecie wynagrodzeni tylko za to, co czyniliście.</span>
<span data-aaya="55">Zaprawdę, mieszkańcy Ogrodu tego Dnia będą się jedynie radować.</span>
<span data-aaya="56">Oni i ich żony będą wypoczywać w cieniu na ozdobnych łożach.</span>
<span data-aaya="57">Będą tam dla nich owoce i będą mieli wszystko, czego zażądają.</span>
<span data-aaya="58">"Pokój!" - słowo od Pana litościwego.</span>
<span data-aaya="59">Trzymajcie się z dala dzisiaj, o wy, grzesznicy!</span>
<span data-aaya="60">Czyż wam nie nakazałem, o synowie Adama: "Nie czcijcie szatana! Zaprawdę, on jest wrogiem jawnym!</span>
<span data-aaya="61">Czcijcie Mnie! - to jest droga prosta!"</span>
<span data-aaya="62">Szatan sprowadził z drogi mnóstwo spośród was. Czyż nie mieliście rozumu?</span>
<span data-aaya="63">Oto Gehenna, która nam została obiecana!</span>
<span data-aaya="64">Palcie się w niej dzisiaj za to, iż nie wierzyliście!</span>
<span data-aaya="65">Dzisiaj My nakładamy pieczęć na ich usta, lecz mówią ich ręce i ich nogi świadczą o tym, co oni zarobili.</span>
<span data-aaya="66">A jeślibyśmy chcieli, to starlibyśmy ich oczy; i oni rzuciliby się na poszukiwanie drogi, lecz jakżeby mogli widzieć?</span>
<span data-aaya="67">I jeślibyśmy chcieli, to przemienilibyśmy ich na miejscu, wtedy oni nie mogliby ani odejść, ani powrócić.</span>
<span data-aaya="68">A komu My dajemy długie życie, to pochylamy jego postać. Czyż oni nie rozumieją?</span>
<span data-aaya="69">My nie nauczyliśmy go poezji - to by nie było dla niego odpowiednie. To jest tylko napomnienie i Koran jasny,</span>
<span data-aaya="70">Jako ostrzeżenie dla każdego żyjącego i aby ziściło się słowo wobec niewiernych.</span>
<span data-aaya="71">Czyż oni nie widzieli, iż My stworzyliśmy dla nich, między tym, co stworzyły Nasze ręce - trzody, których są posiadaczami?</span>
<span data-aaya="72">I poddaliśmy im je: jedne z nich służą im do jazdy wierzchem, a inne jako pożywienie.</span>
<span data-aaya="73">Mają też z nich inne korzyści, jak i napoje. Czyż mogą nie być wdzięczni?</span>
<span data-aaya="74">Jednak oni wzięli sobie bogów poza Bogiem. Być może, oni będą wspomożeni?!</span>
<span data-aaya="75">Lecz oni nie mogą udzielić im pomocy, chociażby byli zastępem dla nich przygotowanym.</span>
<span data-aaya="76">Niech cię nie zasmuca ich słowo! My wiemy, co oni ukrywają i co ujawniają.</span>
<span data-aaya="77">Czyż nie widział człowiek, jak stworzyliśmy go z kropli nasienia? I oto on jest jawnym przeciwnikiem!</span>
<span data-aaya="78">I przytacza Nam przykład, a zapomniał o swoim stworzeniu. Mówi on: "Kto ożywi kości, kiedy one są zetlałe?"</span>
<span data-aaya="79">Powiedz: "Ożywi je Ten, kto stworzył je po raz pierwszy. On o wszelkim stworzeniu jest wszechwiedzący!</span>
<span data-aaya="80">On jest Tym, który przygotował dla was ogień z zielonego drzewa, i oto wy zapalacie z niego."</span>
<span data-aaya="81">Czyż Ten, który stworzył niebiosa i ziemię, nie jest w mocy stworzyć do nich podobnych? Tak! On jest Stworzycielem, Wszechwiedzącym!</span>
<span data-aaya="82">Jego rozkaz - kiedy On chce jakiejś rzeczy - zawiera się w słowie: "Bądź!" - i ona jest.</span>
<span data-aaya="83">Chwała niech będzie Temu, w którego ręku jest władza królewska nad każdą rzeczą! Do Niego będziecie sprowadzeni!</span>
</section>
<section data-sura="37">
<span data-name>سُوۡرَةُ الصَّافَّاتِ</span>
<span data-aaya="1">Na tych, którzy stoją w szeregach,</span>
<span data-aaya="2">I tych, którzy odpędzają gwałtownie,</span>
<span data-aaya="3">I tych, którzy recytują napomnienie!</span>
<span data-aaya="4">Zaprawdę, wasz Bóg jest Jeden!</span>
<span data-aaya="5">Pan niebios i ziemi, i tego, co jest między nimi, i Pan wschodów!</span>
<span data-aaya="6">Oto ozdobiliśmy najniższe niebo ozdobą z gwiazd,</span>
<span data-aaya="7">Również dla ochrony przed wszelkim szatanem buntownikiem.</span>
<span data-aaya="8">Oni nie mogą przysłuchiwać się najwyższej radzie; rażeni ze wszystkich stron,</span>
<span data-aaya="9">Są odpędzani; i dla nich będzie kara nieustanna;</span>
<span data-aaya="10">Chyba że któryś z nich uchwyci jakiś fragment, lecz wtedy idzie w ślad za nim płomień przenikający.</span>
<span data-aaya="11">Zapytaj więc ich: Czy oni są silniejsi w budowie fizycznej od innych, których stworzyliśmy? My przecież stworzyliśmy ich z lepkiej gliny.</span>
<span data-aaya="12">Tak ty się dziwisz, a oni się wyśmiewają!</span>
<span data-aaya="13">I kiedy im się przypomina, oni sobie nie przypominają,</span>
<span data-aaya="14">A kiedy widzą znak, to się wyśmiewają;</span>
<span data-aaya="15">I mówią: "To są czary oczywiste!</span>
<span data-aaya="16">Czyż kiedy pomrzemy i kiedy się staniemy prochem i kośćmi, czyż naprawdę zostaniemy wskrzeszeni,</span>
<span data-aaya="17">My i nasi praojcowie?"</span>
<span data-aaya="18">Powiedz: "Tak! I będziecie pokorni!"</span>
<span data-aaya="19">I będzie tylko jeden krzyk, i wtedy zobaczą,</span>
<span data-aaya="20">I powiedzą: "Biada nam! To jest Dzień Sądu!"</span>
<span data-aaya="21">To jest Dzień Rozstrzygnięcia, który uznaliście za kłamstwo!</span>
<span data-aaya="22">Zbierzcie tych, którzy byli niesprawiedliwi, i ich żony, i to, co oni czcili</span>
<span data-aaya="23">Poza Bogiem, i poprowadźcie ich ku drodze do piekła!</span>
<span data-aaya="24">Zatrzymajcie ich, bo będą zapytani:</span>
<span data-aaya="25">"Cóż z wami? Nie pomagacie sobie wzajemnie?"</span>
<span data-aaya="26">Przeciwnie! Oni dzisiaj są całkowicie poddani.</span>
<span data-aaya="27">Zbliżają się do siebie i pytają jeden drugiego.</span>
<span data-aaya="28">Oni mówią: "Wy przecież przychodziliście do nas z prawej strony. "</span>
<span data-aaya="29">Ci powiedzą: "Nie, przeciwnie, wy nie byliście wierzącymi</span>
<span data-aaya="30">I my nie mieliśmy nad wami żadnej władzy; byliście ludem buntowników.</span>
<span data-aaya="31">Sprawdziło się na nas słowo naszego Pana, - my, z pewnością, zakosztujemy!</span>
<span data-aaya="32">My więc zaprowadziliśmy was na bezdroża, bo sami byliśmy błądzącymi.</span>
<span data-aaya="33">I oto oni, tego Dnia, będą współuczestnikami w karze.</span>
<span data-aaya="34">Oto w ten sposób postępujemy z grzesznikami!</span>
<span data-aaya="35">Zaprawdę, kiedy im mówiono: "Nie ma boga, jak tylko Bóg!" - oni wbijali się w pychę.</span>
<span data-aaya="36">Mówili: "Czyż porzucimy naszych bogów dla jakiegoś opętanego poety?"</span>
<span data-aaya="37">Wcale nie! On przyszedł z prawdą i potwierdził prawdziwość posłańców.</span>
<span data-aaya="38">Wy na pewno zakosztujecie kary bolesnej!</span>
<span data-aaya="39">Będzie wam zapłacone tylko za to, co czyniliście.</span>
<span data-aaya="40">Z wyjątkiem sług Boga, szczerze oddanych.</span>
<span data-aaya="41">Dla nich będzie zaopatrzenie znane:</span>
<span data-aaya="42">Owoce; i będą uhonorowani</span>
<span data-aaya="43">W Ogrodach szczęśliwości,</span>
<span data-aaya="44">Spoczywając na łożach, zwróceni twarzami ku sobie.</span>
<span data-aaya="45">Będą wokół nich krążyć z pucharem napoju ze źródła</span>
<span data-aaya="46">Czystego - rozkoszy dla pijących.</span>
<span data-aaya="47">Nie powoduje on zamroczenia ani nie doznają od niego znużenia.</span>
<span data-aaya="48">I przy nich będą dziewice skromnie patrzące, o dużych oczach,</span>
<span data-aaya="49">Podobne do pereł ukrytych.</span>
<span data-aaya="50">Będą podchodzić jedni do drugich, zadając sobie wzajemnie pytania.</span>
<span data-aaya="51">Jeden z nich powie: "Miałem towarzysza, który mówił:</span>
<span data-aaya="52">Czy ty jesteś spośród tych, którzy przyjmują prawdę?</span>
<span data-aaya="53">Czy kiedy pomrzemy i kiedy staniemy się prochem i kośćmi, to czy będziemy sądzeni"</span>
<span data-aaya="54">I powie: "Czy zechcecie popatrzyć w dół?"</span>
<span data-aaya="55">Wtedy on przyjrzy się i zobaczy swego towarzysza w środku piekła.</span>
<span data-aaya="56">I powie: "Na Boga! Ty mnie omal nie zgubiłeś.</span>
<span data-aaya="57">Gdyby nie dobroć mojego Pana, to na pewno byłbym wśród skazanych.</span>
<span data-aaya="58">Czyż my nie pomarliśmy</span>
<span data-aaya="59">Naszą pierwszą śmiercią i nie spotkała nas kara?"</span>
<span data-aaya="60">Zaprawdę, to jest ogromne osiągnięcie!</span>
<span data-aaya="61">Dla czegoś podobnego niech pracują pracujący.</span>
<span data-aaya="62">Czyż to jest lepsze jako ugoszczenie, czy też drzewo Az-Zakkum?</span>
<span data-aaya="63">Oto My umieściliśmy je jako próbę dla sprawiedliwych.</span>
<span data-aaya="64">To jest bowiem drzewo, które wyrasta z dna piekła.</span>
<span data-aaya="65">Jego owoce są jak głowy szatanów.</span>
<span data-aaya="66">Oni będą z niego jedli i będą napełniali swoje brzuchy.</span>
<span data-aaya="67">Potem otrzymają do picia mieszaninę z wrzącej wody.</span>
<span data-aaya="68">Potem, zaprawdę, nastąpi ich powrót do piekła.</span>
<span data-aaya="69">Oni znaleźli swoich ojców, którzy zabłądzili;</span>
<span data-aaya="70">I poszli szybko ich śladami.</span>
<span data-aaya="71">A przed nimi zabłądziła większość dawnych przodków.</span>
<span data-aaya="72">A przecież posyłaliśmy do nich ostrzegających.</span>
<span data-aaya="73">I popatrz, jaki był ostateczny koniec tych ostrzeganych;</span>
<span data-aaya="74">Z wyjątkiem szczerych sług Boga!</span>
<span data-aaya="75">Wzywał Nas Noe. - Jakże wspaniali są ci, którzy dali posłuch! -</span>
<span data-aaya="76">I uratowaliśmy go i jego rodzinę od strasznego nieszczęścia.</span>
<span data-aaya="77">I uczyniliśmy, iż jego potomstwo przetrwało.</span>
<span data-aaya="78">I uwieczniliśmy go wśród potomnych:</span>
<span data-aaya="79">"Pokój Noemu wśród światów!"</span>
<span data-aaya="80">Tak My wynagradzamy czyniących dobro.</span>
<span data-aaya="81">On jest przecież wśród Naszych sług wierzących!</span>
<span data-aaya="82">Potem potopiliśmy innych.</span>
<span data-aaya="83">Zaprawdę, wśród jego zwolenników był Abraham.</span>
<span data-aaya="84">Kiedy on przyszedł do swego Pana, z czystym sercem,</span>
<span data-aaya="85">Powiedział do swojego ojca i do swego ludu: "Co wy czcicie?</span>
<span data-aaya="86">Czy zmyślonego kłamstwa, boga poza Bogiem, szukacie?</span>
<span data-aaya="87">A cóż myślicie o Panu światów?"</span>
<span data-aaya="88">Wtedy popatrzył on uważnie na gwiazdy</span>
<span data-aaya="89">I powiedział: "Zaprawdę, jestem chory!"</span>
<span data-aaya="90">I oni odwrócili się do niego plecami.</span>
<span data-aaya="91">Wtedy on skierował się ukradkiem do ich bogów i powiedział:</span>
<span data-aaya="92">Dlaczego wy nie jecie? Dlaczego wcale nie mówicie?"</span>
<span data-aaya="93">I on zwrócił się ku nim, uderzając ich prawą ręką.</span>
<span data-aaya="94">Wtedy zbliżyli się do niego pospiesznie.</span>
<span data-aaya="95">On powiedział: "Czy wy czcicie to, co wykuliście?</span>
<span data-aaya="96">A Bóg stworzył was i to, co wy tworzycie."</span>
<span data-aaya="97">Oni powiedzieli: "Zbudujcie jemu budowlę i wrzućcie go w ogień palący!"</span>
<span data-aaya="98">I oni uknuli na niego podstęp, lecz My sprawiliśmy, iż oni znaleźli się na dole.</span>
<span data-aaya="99">I on powiedział: "Oto ja idę do mego Pana, On mnie poprowadzi drogą prostą.</span>
<span data-aaya="100">Panie Mój! Obdarz mnie kimś sprawiedliwym!"</span>
<span data-aaya="101">I obwieściliśmy mu radosną wieść: chłopca wspaniałomyślnego.</span>
<span data-aaya="102">A kiedy ten doszedł już do wieku, kiedy mógł razem z nim się trudzić, on powiedział: "Synu mój! Oto widziałem siebie we śnie, zabijającego ciebie na ofiarę. Rozważ więc, co o tym myślisz?" Powiedział: "O mój ojcze! Czyń, co ci nakazano! Ty mnie znajdziesz cierpliwym, jeśli tak zechce Bóg!"</span>
<span data-aaya="103">A kiedy obaj poddali się całkowicie i kiedy on rzucił go twarzą na ziemię,</span>
<span data-aaya="104">Zawołaliśmy do niego: Abrahamie!</span>
<span data-aaya="105">Widzenie senne wziąłeś za prawdę. W ten sposób nagradzamy czyniących dobro.</span>
<span data-aaya="106">Zaprawdę, to jest doświadczenie oczywiste!"</span>
<span data-aaya="107">I okupiliśmy go wielką ofiarą.</span>
<span data-aaya="108">I uwieczniliśmy go wśród potomnych:</span>
<span data-aaya="109">"Pokój Abrahamowi!"</span>
<span data-aaya="110">W ten sposób nagradzamy tych, którzy czynią dobro!</span>
<span data-aaya="111">On jest, zaprawdę, wśród Naszych wiernych sług!</span>
<span data-aaya="112">I obwieściliśmy mu radosną wieść: Izaaka, proroka spośród sprawiedliwych.</span>
<span data-aaya="113">I pobłogosławiliśmy jemu i Izaakowi. A spośród jego potomstwa niektórzy czynią dobro, a inni czynią zło sobie samym, w sposób oczywisty.</span>
<span data-aaya="114">I już okazaliśmy dobroć Mojżeszowi i Aaronowi.</span>
<span data-aaya="115">Wybawiliśmy ich obydwu, i ich lud, od ogromnego nieszczęścia.</span>
<span data-aaya="116">Pomogliśmy im i oni zostali zwycięzcami.</span>
<span data-aaya="117">I daliśmy im Księgę jasną;</span>
<span data-aaya="118">I poprowadziliśmy ich drogą prostą.</span>
<span data-aaya="119">I uwieczniliśmy ich wśród potomnych:</span>
<span data-aaya="120">"Pokój Mojżeszowi i Aaronowi!"</span>
<span data-aaya="121">Tak My wynagradzamy czyniących dobro!</span>
<span data-aaya="122">Oni obydwaj należą do Naszych sług wierzących.</span>
<span data-aaya="123">I Eliasz, zaprawdę, był jednym z posłańców!</span>
<span data-aaya="124">Oto powiedział on do swego ludu:</span>
<span data-aaya="125">"Czyż nie będziecie bogobojni? Czyż będziecie wzywać Balla, a pozostawicie najlepszego ze stwórców,</span>
<span data-aaya="126">Boga, Pana waszego i Pana waszych praojców?"</span>
<span data-aaya="127">Lecz oni uznali go za kłamcę i na pewno będą skazani,</span>
<span data-aaya="128">Z wyjątkiem szczerych sług Boga.</span>
<span data-aaya="129">I uwieczniliśmy go wśród późniejszych pokoleń.</span>
<span data-aaya="130">Pokój Eliaszowi!</span>
<span data-aaya="131">W ten sposób nagradzamy tych, którzy czynią dobro.</span>
<span data-aaya="132">On jest wśród Naszych sług wierzących.</span>
<span data-aaya="133">I, zaprawdę, Lot był jednym z posłańców!</span>
<span data-aaya="134">Oto uratowaliśmy jego i jego rodzinę, wszystkich razem,</span>
<span data-aaya="135">Z wyjątkiem starej kobiety, będącej wśród pozostających w tyle.</span>
<span data-aaya="136">Potem wytraciliśmy innych.</span>
<span data-aaya="137">I oto wy przechodzicie mimo nich rankiem</span>
<span data-aaya="138">I nocą. Czyż wy nie rozumiecie?</span>
<span data-aaya="139">I, zaprawdę, Jonasz był jednym z posłańców!</span>
<span data-aaya="140">Oto uciekł on na statek załadowany.</span>
<span data-aaya="141">I rzucał losy, i znalazł się między przegrywającymi.</span>
<span data-aaya="142">I połknęła go ryba, kiedy zasłużył na naganę.</span>
<span data-aaya="143">I gdyby nie był między wysławiającymi,</span>
<span data-aaya="144">To z pewnością pozostałby w jej brzuchu aż do Dnia, kiedy ludzie będą wskrzeszeni.</span>
<span data-aaya="145">Potem rzuciliśmy go na pustkowie i był chory.</span>
<span data-aaya="146">I spowodowaliśmy, iż wyrosło nad nim drzewo z dyniowatych - jaktin.</span>
<span data-aaya="147">Wtedy wysłaliśmy go do stu tysięcy albo jeszcze więcej.</span>
<span data-aaya="148">0ni uwierzyli. Pozwoliliśmy im więc używać do pewnego czasu.</span>
<span data-aaya="149">Zapytaj ich: "Czy twój Pan ma córki, a oni posiadają synów?</span>
<span data-aaya="150">Czyż My stworzyliśmy aniołów jako istoty żeńskie i oni mogą to poświadczyć?"</span>
<span data-aaya="151">Czyż oni w swoim oszczerstwie pójdą tak daleko, że będą mówili:</span>
<span data-aaya="152">"Bóg zrodził"? Zaprawdę, oni są kłamcami!</span>
<span data-aaya="153">Czy On wybrał córki ponad synami?</span>
<span data-aaya="154">Cóż z wami? Jak wy sądzicie?</span>
<span data-aaya="155">Czy się nie opamiętacie?</span>
<span data-aaya="156">Albo czy macie władzę oczywistą?</span>
<span data-aaya="157">Przynieście więc waszą Księgę, jeśli jesteście prawdomówni!</span>
<span data-aaya="158">Oni ustanowili między Nim a dżinami jakieś pokrewieństwo. A przecież dżiny wiedzą, że oni będą zganieni</span>
<span data-aaya="159">- Chwała niech będzie Bogu, który jest ponad to, co oni opisują! -</span>
<span data-aaya="160">Oprócz szczerych sług Boga!</span>
<span data-aaya="161">Zaprawdę, wy i to, co czcicie,</span>
<span data-aaya="162">Potraficie skusić przeciw Niemu</span>
<span data-aaya="163">Jedynie tych, którzy się będą palić w ogniu piekielnym.</span>
<span data-aaya="164">I nie ma wśród nas nikogo, kto by nie miał oznaczonego miejsca.</span>
<span data-aaya="165">My stoimy w szeregach</span>
<span data-aaya="166">I głosimy chwałę!</span>
<span data-aaya="167">I zaprawdę niewierni mówili:</span>
<span data-aaya="168">"Gdybyśmy mieli napomnienie od przodków,</span>
<span data-aaya="169">To na pewno bylibyśmy szczerymi sługami Boga!"</span>
<span data-aaya="170">Lecz oni nie uwierzyli w Niego. I niebawem się dowiedzą.</span>
<span data-aaya="171">Nasze słowo zostało dane wcześniej Naszym sługom posłańcom.</span>
<span data-aaya="172">Oni z pewnością zostaną wspomożeni.</span>
<span data-aaya="173">Zaprawdę, Nasze zastępy będą zwycięskie!</span>
<span data-aaya="174">Odwróć się więc od nich na pewien czas</span>
<span data-aaya="175">I przyglądaj się im; oni niebawem zobaczą!</span>
<span data-aaya="176">Czyżby chcieli przyśpieszyć Naszą karę?</span>
<span data-aaya="177">Kiedy ona znajdzie się już na ich podwórzu, to nieszczęsny będzie ranek dla tych, którzy byli ostrzegani!</span>
<span data-aaya="178">Odwróć się więc od nich na pewien czas</span>
<span data-aaya="179">I przyglądaj się im; oni niebawem zobaczą!</span>
<span data-aaya="180">Chwała niech będzie twojemu Panu, Panu potęgi, który jest ponad to, co oni opisują!</span>
<span data-aaya="181">I pokój posłańcom!</span>
<span data-aaya="182">I chwała Bogu, Panu światów!</span>
</section>
<section data-sura="38">
<span data-name>سُوۡرَةُ صٓ</span>
<span data-aaya="1">Sad. Na Koran, zawierający napomnienie!</span>
<span data-aaya="2">A jednak ci, którzy nie wierzą, tkwią w dumie i odszczepieństwie.</span>
<span data-aaya="3">Ileż pokoleń wytraciliśmy przed nimi! Oni wołali, lecz nie był to czas wybawienia.</span>
<span data-aaya="4">Dziwią się, że przyszedł do nich ostrzegający spośród nich. I mówią niewierni: "To jest czarownik, wielki kłamca!</span>
<span data-aaya="5">Czy on uczyni bogów Bogiem jedynym? Zaprawdę, to jest rzecz zadziwiająca!"</span>
<span data-aaya="6">I starszyzna spośród nich oddaliła się, mówiąc: "Idźcie i wytrwajcie przy waszych bogach! Zaprawdę, to jest rzecz pożądana!</span>
<span data-aaya="7">Nie słyszeliśmy wcale o tym w ostatniej religii. To jest tylko wymysł.</span>
<span data-aaya="8">Czy to jemu, spośród nas wszystkich, zostało zesłane napomnienie?" Tak! Oni pozostają w zwątpieniu względem Mojego napomnienia. Tak! Oni jeszcze nie zakosztowali Mojej kary!</span>
<span data-aaya="9">Czy oni posiadają skarby miłosierdzia twego Pana, Potężnego, Obdarzającego?</span>
<span data-aaya="10">Czy oni posiadają królestwo niebios i ziemi, i tego, co jest między nimi? Niech więc wzniosą się na sznurach!</span>
<span data-aaya="11">Zastępy z frakcji odszczepieńców zostały rozbite.</span>
<span data-aaya="12">Przed nimi kłam zadawali: lud Noego, lud Ad i Faraon - posiadacz pali namiotu</span>
<span data-aaya="13">I lud Samud, lud Lota i mieszkańcy Gąszczu. Oni wszyscy stanowili frakcje.</span>
<span data-aaya="14">Każdy z nich za kłamców uważał posłańców, dlatego też ziściła się Moja kara.</span>
<span data-aaya="15">Pozostaje im tylko oczekiwać na jeden krzyk, który nie będzie powtórzony.</span>
<span data-aaya="16">I powiedzieli: "Panie nasz! Przyspiesz nasz udział przed Dniem rozrachunku!"</span>
<span data-aaya="17">Bądź cierpliwy na to, co oni mówią, i wspomnij Naszego sługę Dawida, posiadającego siłę. Zaprawdę, on był pełen skruchy!</span>
<span data-aaya="18">Oto skłoniliśmy góry, aby wraz z nim głosiły chwałę o zachodzie i wschodzie słońca;</span>
<span data-aaya="19">I ptaki wokół zebrane - wszystko ku Niemu się zwraca.</span>
<span data-aaya="20">I umocniliśmy jego królestwo, i daliśmy mu mądrość i rozstrzygającą jasność mowy.</span>
<span data-aaya="21">Czy doszło do ciebie opowiadanie o prowadzących spór? Oto oni wspięli się po murze do sanktuarium.</span>
<span data-aaya="22">Kiedy weszli do Dawida, on się ich przestraszył, oni zaś powiedzieli: "Nie obawiaj się! My jesteśmy dwoma kłótnikami, każdy z nas nastaje na drugiego. Rozsądź więc między nami według prawdy i nie bądź niesprawiedliwy, i wyprowadź nas na równą drogę.</span>
<span data-aaya="23">Oto mój brat. Posiada on dziewięćdziesiąt dziewięć owiec, a ja mam tylko jedną owcę. I powiedział on: Powierz mi ją - i on zwyciężył mnie w mowie."</span>
<span data-aaya="24">Powiedział Dawid: "On był dla ciebie niesprawiedliwy, prosząc o przyłączenie twojej owcy do swoich. Zaprawdę, wielu spośród wspólników wyrządza sobie nawzajem krzywdy, z wyjątkiem tych, którzy uwierzyli i którzy pełnią dobre dzieła, a jest ich niewielu." I domyślił się Dawid, że wystawiliśmy go tylko na próbę. Poprosił o przebaczenie swego Pana i padł na twarz, wybijając pokłony, i nawrócił się.</span>
<span data-aaya="25">Więc przebaczyliśmy mu to i czeka go miejsce blisko Nas i piękna przystań.</span>
<span data-aaya="26">O Dawidzie! Uczyniliśmy ciebie namiestnikiem na ziemi. Rozsądzaj więc między ludźmi według prawdy, nie idź za namiętnością, bo sprowadzi cię z drogi Boga. Zaprawdę, tych, którzy schodzą z drogi Boga czeka kara straszna za to, iż zapomnieli o Dniu rozrachunku!</span>
<span data-aaya="27">My nie stworzyliśmy nieba i ziemi, i tego, co jest między nimi, nadaremnie. Takie jest mniemanie tych, którzy nie wierzą. Lecz biada tym, którzy nie wierzą, w obliczu ognia!</span>
<span data-aaya="28">Czy My będziemy traktować tych, którzy wierzą i czynią dobre dzieła, tak jak tych, którzy szerzą zgorszenie na ziemi? Czyż będziemy traktować bogobojnych tak jak rozpustników?</span>
<span data-aaya="29">To jest Księga, którą tobie zesłaliśmy, błogosławiona - aby oni zastanowili się nad jej znakami i aby się opamiętali ludzie posiadający rozum.</span>
<span data-aaya="30">Dawidowi darowaliśmy Salomona. Jakże wspaniały to sługa! Zaprawdę, on był pełen skruchy.</span>
<span data-aaya="31">Kiedy mu przedstawiono wieczorem lekko stąpające, szlachetne rumaki,</span>
<span data-aaya="32">On powiedział: "Zaprawdę, postawiłem wyżej miłość tego dobra aniżeli wspomnienie mego Pana; dopóki ono nie skryło się za zasłoną.</span>
<span data-aaya="33">Przyprowadźcie je do mnie!" I zaczął przecinać ich ścięgna i szyje.</span>
<span data-aaya="34">I doświadczyliśmy Salomona,. umieszczając na tronie jakąś postać. Wtedy on się nawrócił.</span>
<span data-aaya="35">Powiedział: "Panie mój! Przebacz mi! I daj mi królestwo takie, które nie będzie odpowiednie dla nikogo po mnie. Zaprawdę, Ty jesteś Obdarzający!"</span>
<span data-aaya="36">I poddaliśmy jemu wiatr, który płynie, na jego rozkaz, lekko, tam gdzie on zamierzył;</span>
<span data-aaya="37">I szatanów, zarówno budujących, jak i nurkujących,</span>
<span data-aaya="38">I innych, parami spętanych.</span>
<span data-aaya="39">"Oto jest Nasz dar! Rozdzielaj go hojnie lub zachowaj, bez zdawania rachunku!"</span>
<span data-aaya="40">Zaprawdę, czeka go miejsce blisko Nas i piękna przystań!</span>
<span data-aaya="41">I wspomnij Naszego sługę Hioba, kiedy wołał do swego Pana: "Czy to szatan mnie dotknął cierpieniem i karą?"</span>
<span data-aaya="42">"Uderz nogą! Oto woda chłodna do obmycia się i picia!"</span>
<span data-aaya="43">I oddaliśmy mu jego rodzinę dwakroć liczniejszą, jako miłosierdzie od Nas i jako napomnienie dla ludzi rozumnych.</span>
<span data-aaya="44">I weź w rękę garść trawy, i smagaj nią, i nie złam twojej przysięgi!" I znaleźliśmy go cierpliwym. Jakże to wspaniały sługa! Zaprawdę, on był pełen skruchy!</span>
<span data-aaya="45">I wspomnij nasze sługi: Abrahama, Izaaka i Jakuba - posiadających władzę i jasne spojrzenie.</span>
<span data-aaya="46">Oczyściliśmy ich czystą myślą - wspomnieniem o siedzibie.</span>
<span data-aaya="47">Oni są u Nas przecież wśród wybranych, najlepszych.</span>
<span data-aaya="48">I wspomnij Isma`ila, Eliasza i Zu'I-Kifla - każdy z nich jest wśród najlepszych.</span>
<span data-aaya="49">To jest napomnienie. I, zaprawdę, bogobojnych czeka piękna przystań:</span>
<span data-aaya="50">Ogrody Edenu z otwartymi dla nich bramami.</span>
<span data-aaya="51">Leżąc tam wygodnie, proszą oni o owoce obfite i napój.</span>
<span data-aaya="52">I będą mieli dziewczęta o skromnym spojrzeniu, jednakowego wieku.</span>
<span data-aaya="53">To właśnie zostało im obiecane na Dzień rozrachunku.</span>
<span data-aaya="54">Oto Nasze zaopatrzenie - będzie ono niewyczerpane.</span>
<span data-aaya="55">Tak będzie! Lecz, zaprawdę, buntowników czeka nieszczęsna przystań:</span>
<span data-aaya="56">Gehenna, w której będą się palić. A jakże to złe miejsce odpoczynku!</span>
<span data-aaya="57">Tak będzie! Niech oni zakosztują: i wody wrzącej, i napoju cuchnącego,</span>
<span data-aaya="58">I innych tego rodzaju podwojonych mąk.</span>
<span data-aaya="59">Oto tłum wrzucony razem z wami. Nie ma dla nich żadnego przywitania; będą się palić w ogniu.</span>
<span data-aaya="60">Oni mówią: "Nie! To wy! Dla was nie ma powitania! To wyście nam to pierwej przygotowali! Jakże to nieszczęsne miejsce stałego przebywania!"</span>
<span data-aaya="61">Oni mówią: "Panie nasz! Temu, kto dla nas to pierwej przygotował,. powiększ w dwójnasób karę w ogniu!"</span>
<span data-aaya="62">Oni mówią: "Cóż to z nami, że nie widzimy tutaj ludzi, których uważaliśmy za złych?</span>
<span data-aaya="63">Czyż my braliśmy sobie ich na pośmiewisko albo odwracały się od nich nasze spojrzenia?"</span>
<span data-aaya="64">Zaiste, sprzeczanie się mieszkańców ognia jest prawdą!</span>
<span data-aaya="65">Powiedz: "Ja jestem tylko ostrzegającym. Nie ma boga, jak tylko Bóg, Jeden, Zwyciężający!</span>
<span data-aaya="66">Pan niebios i ziemi, i tego, co jest między nimi, Potężny, Przebaczający!"</span>
<span data-aaya="67">Powiedz: "To jest wielka nowina,</span>
<span data-aaya="68">Wy się od niej odwracacie.</span>
<span data-aaya="69">Nie miałem żadnej wiedzy o najwyższych dostojnikach, kiedy prowadzili spór.</span>
<span data-aaya="70">To tylko zostało mi objawione, że jestem wyraźnie ostrzegającym.</span>
<span data-aaya="71">Oto powiedział mój Pan do aniołów: "Ja stwarzam człowieka z gliny.</span>
<span data-aaya="72">Kiedy go ukształtuję harmonijnie i tchnę w niego Mojego Ducha, to padnijcie, oddając mu pokłony!"</span>
<span data-aaya="73">Wtedy pokłonili się aniołowie wszyscy razem,</span>
<span data-aaya="74">Z wyjątkiem Iblisa; on wbił się w pychę i znalazł się wśród niewiernych.</span>
<span data-aaya="75">Powiedział: "O Iblisie! Co tobie przeszkodziło, że nie pokłoniłeś się temu, co Ja stworzyłem Moimi rękami? Czy wbiłeś się w pychę, czy też jesteś wśród wyniosłych?"</span>
<span data-aaya="76">Powiedział: "Ja jestem lepszy od niego: Ty stworzyłeś mnie z ognia, a jego stworzyłeś z gliny."</span>
<span data-aaya="77">Rzekł: "Wychodź więc stąd, bo jesteś przeklęty!</span>
<span data-aaya="78">I zaprawdę, Moje przekleństwo na tobie aż do Dnia Sądu!"</span>
<span data-aaya="79">Powiedział: "Panie mój! Pozwól mi zaczekać do Dnia ich wskrzeszenia."</span>
<span data-aaya="80">Rzekł: "Zaprawdę, ty jesteś wśród tych, którym dano zaczekać</span>
<span data-aaya="81">Aż do Dnia wiadomego czasu."</span>
<span data-aaya="82">Powiedział: "Przeto; na Twoją potęgę! ja z pewnością zwiodę ich wszystkich,</span>
<span data-aaya="83">Z wyjątkiem Twoich sług, szczerze oddanych!"</span>
<span data-aaya="84">Rzekł "To jest prawda! I Ja prawdę mówię!</span>
<span data-aaya="85">Ja na pewno wypełnię Gehennę tobą i tymi, którzy pójdą za tobą - wszystkimi wam!"</span>
<span data-aaya="86">Powiedz: "Ja nie żądam od was za to żadnej zapłaty ani też nie jestem spośród tych, którzy biorą na siebie ponad możliwości."</span>
<span data-aaya="87">To jest tylko napomnienie dla światów.</span>
<span data-aaya="88">I wy z pewnością dowiecie się o tym po pewnym czasie.</span>
</section>
<section data-sura="39">
<span data-name>سُوۡرَةُ الزُّمَرِ</span>
<span data-aaya="1">Objawienie Księgi pochodzi od Boga, Potężnego, Mądrego!</span>
<span data-aaya="2">Oto zesłaliśmy tobie Księgę z prawdą. Czcij więc Boga, szczerze wyznając Jego religię!</span>
<span data-aaya="3">Czy szczera religia nie należy tylko do Boga? A ci, którzy sobie wzięli opiekunów poza nim: "My czcimy ich tylko dlatego, ażeby oni przybliżyli nas do Boga." Zaprawdę, Bóg rozstrzygnie między nimi to, w czym się różnią. Zaprawdę, Bóg nie prowadzi drogą prostą tego, kto jest kłamcą i niewdzięcznikiem!</span>
<span data-aaya="4">Jeśliby Bóg chciał wziąć sobie syna, to wybrałby z tego, co stwarza. Niech Mu będzie chwała! On - Bóg Jeden, Zwyciężający!</span>
<span data-aaya="5">On stworzył niebiosa i ziemię prawdziwie. On nawija noc na dzień i On nawija dzień na noc. On podporządkował słońce i księżyc - każde wędruje do naznaczonego kresu. Czyż On nie jest Potężny, Przebaczający?</span>
<span data-aaya="6">On stworzył was z jednej duszy, potem uczynił z niej jej parę. On zesłał dla was, spośród trzód, osiem par. On was stwarza w łonach waszych matek, stworzenie po stworzeniu, w trzech ciemnościach. To jest Bóg, wasz Pan. Do Niego należy królestwo. Nie ma boga, jak tylko On! Jakże, więc jesteście odwróceni!</span>
<span data-aaya="7">Jeśli jesteście niewdzięczni, to, zaprawdę, Bóg was nie potrzebuje, choć Jemu się nie podoba niewiara Jego sług. A jeśli jesteście wdzięczni, to On znajduje w was upodobanie. I żadna niosąca ciężar nie poniesie ciężaru drugiej. Potem do waszego Pana powrócicie. I On obwieści wam to, co czyniliście. On przecież wie dobrze, co znajduje się w piersiach.</span>
<span data-aaya="8">Kiedy dotknie człowieka jakaś szkoda, to on wzywa swego Pana, nawracając się do niego. Następnie, kiedy Bóg obdarzy go dobrodziejstwem, to on zapomina, o co Go prosił przedtem, i stawia równych Bogu, aby sprowadzać ludzi z Jego drogi. Powiedz: "Naciesz się chwilę swoją niewiarą, bo będziesz, zaprawdę, wśród mieszkańców ognia!"</span>
<span data-aaya="9">Czyż ten, który pokornie się modli w nocy, padając na twarz i wstając, i troszczy się z bojaźnią o życie ostateczne, i spodziewa się miłosierdzia od swego Pana?... Powiedz: "Czy równi są ci, którzy wiedzą, i ci, którzy nie wiedzą?" Tylko ludzie obdarzeni rozumem przyjmują napomnienie.</span>
<span data-aaya="10">Powiedz: "O Moi słudzy, którzy wierzycie! Bójcie się waszego Pana! Ci, którzy czynią dobro na tym świecie, otrzymają dobro, a ziemia Boga jest rozległa. Zaprawdę, cierpliwym będzie dana w pełni ich nagroda, bez rachunku!"</span>
<span data-aaya="11">Powiedz: "Zaprawdę, otrzymałem rozkaz, abym oddawał Bogu cześć,. szczerze wyznając Jego religię.</span>
<span data-aaya="12">I otrzymałem rozkaz, abym był pierwszym spośród tych, którzy się poddali całkowicie. "</span>
<span data-aaya="13">Powiedz: "Zaprawdę, obawiam się - jeśli nie będę posłuszny memu Panu - kary Dnia Strasznego!"</span>
<span data-aaya="14">Powiedz: "Oddaję cześć Bogu, czyniąc czystą dla Niego moją religię.</span>
<span data-aaya="15">Czcijcie więc, kogo chcecie, poza Nim!" Powiedz: "Zaprawdę, ponieśli stratę ci, którzy stracili siebie samych i swoje rodziny w Dniu Zmartwychwstania." Czy to nie jest strata oczywista?</span>
<span data-aaya="16">Będą oni mieli ponad sobą zasłony z ognia, i pod sobą zasłony. Oto czym przeraża Bóg Swoje sługi. O Moi słudzy! Bójcie się Mnie!</span>
<span data-aaya="17">A tych, którzy się odsunęli od bałwanów, aby im nie oddawać czci, i nawrócili się do Boga, czeka radosna wieść. Obwieść więc radosną wieść Moim sługom,</span>
<span data-aaya="18">Którzy się przysłuchują słowu i postępują za tym, co jest w nim najlepsze. To są ci, których Bóg prowadzi drogą prostą. To są ci, którzy są obdarzeni rozumem.</span>
<span data-aaya="19">Czy ten, na którym się ziściło słowo kary... Czy wybawisz tego, kto jest w ogniu?</span>
<span data-aaya="20">Lecz dla tych, którzy się boją swego Pana, będą wysokie pokoje; nad nimi będą zbudowane inne wysokie pokoje, a dołem popłyną strumyki, zgodnie z obietnicą Boga; Bóg nie sprzeniewierza się Swojej obietnicy!</span>
<span data-aaya="21">Czyż nie widziałeś, że Bóg zesłał z nieba wodę i poprowadził ją, jako źródła, w głąb ziemi? Następnie sprawia, że dzięki niej wyrastają różnobarwne zasiewy; potem one więdną i żółkną; i On czyni je zeschniętym zielskiem. Zaprawdę, w tym jest napomnienie dla tych, którzy są obdarzeni rozumem!</span>
<span data-aaya="22">Czyż ten, którego pierś Bóg otworzył dla islamu i który posiada światło od swego Pana?... Biada więc tym, których serca są zatwardziałe na napomnienie Boga! Ci są w błędzie oczywistym.</span>
<span data-aaya="23">Bóg zesłał najpiękniejsze opowiadanie - Księgę, zawierającą podobne do siebie powtórzenia, od których cierpnie skóra tych, którzy się boją swego Pana; potem ich skóra i ich serca stają się miękkie na napomnienie Boga. To jest droga Boga, którą On prowadzi, kogo chce. A kogo On sprowadzi z niej, to nie ma już dla niego żadnego przewodnika.</span>
<span data-aaya="24">Czyż ten, kto chroni się swoją twarzą od najgorszej kary - w Dniu Zmartwychwstania?... I będzie powiedziane niesprawiedliwym: "Zakosztujcie tego, co sobie zyskaliście!"</span>
<span data-aaya="25">Kłam zadali prawdzie ci którzy byli przed nimi. Przyszła więc do nich kara stąd, skąd oni się nawet nie spodziewali.</span>
<span data-aaya="26">Bóg dał im zakosztować poniżenia w życiu na tym świecie, a przecież kara życia ostatecznego jest większa. Gdyby oni byli wiedzieli!</span>
<span data-aaya="27">Daliśmy ludziom w tym Koranie wszelkiego rodzaju przykłady. - Być może, oni się opamiętają! -</span>
<span data-aaya="28">To jest Koran arabski, nie posiadający żadnej zawiłości, być może, oni będą bogobojni!</span>
<span data-aaya="29">Bóg przytoczył jako przykład pewnego człowieka, o którego się sprzeczali współwłaściciele, i innego, poddanego tylko jednemu człowiekowi. Czy oni stanowią jednakowy Przykład? Chwała niech będzie Bogu! Lecz większość ludzi nie wie.</span>
<span data-aaya="30">Zaprawdę, ty jesteś śmiertelny i oni są śmiertelni!</span>
<span data-aaya="31">Później, w Dniu Zmartwychwstania, będziecie się sprzeczać w obecności waszego Pana.</span>
<span data-aaya="32">A kto jest bardziej niesprawiedliwy aniżeli ten, kto wymyśla kłamstwo przeciwko Bogu i uważa za kłamstwo prawdę; kiedy do niego przychodzi? Czy nie ma w Gehennie miejsca schronienia dla niewiernych?</span>
<span data-aaya="33">A każdy, kto przyszedł z samą prawdą i uznał ją za prawdę... - tacy są bogobojni.</span>
<span data-aaya="34">Oni otrzymają u swego Pana to, co zechcą. ' To jest zapłata dla czyniących dobro!</span>
<span data-aaya="35">Bóg odpuści im to, co oni uczynili najgorszego, i wypłaci im ich nagrodę czymś piękniejszym niż to, co czynili.</span>
<span data-aaya="36">Czy Bóg nie jest wystarczający dla Swojego sługi, choć oni straszą ciebie tymi, którzy są poza Nim? Lecz kogo Bóg sprowadzi z drogi, ten nie będzie miał żadnego przewodnika.</span>
<span data-aaya="37">A kogo Bóg prowadzi drogą prostą, tego nikt nie sprowadzi z drogi. Czy Bóg nie jest potężny, władcą zemsty?</span>
<span data-aaya="38">I jeśli ich zapytasz: "Kto stworzył niebiosa i ziemię?", oni na pewno powiedzą: "Bóg!" Powiedz: "Czy zastanowiliście się? Jeśli Bóg chce dla mnie jakiejś szkody, to czy ci, których wzywacie poza Nim, potrafią oddalić tę szkodę? Albo jeśli On zechce mnie obdarzyć miłosierdziem, to czy oni potrafią powstrzymać Jego miłosierdzie?" Powiedz: "Wystarczy mi Bóg! Jemu ufają wszyscy ufający!"</span>
<span data-aaya="39">Powiedz: "O ludu mój! Działajcie według waszej możliwości, albowiem i Ja działam! I niebawem się dowiecie,</span>
<span data-aaya="40">Do kogo przyjdzie kara hańbiąca i na kogo spadnie kara nieustanna."</span>
<span data-aaya="41">Oto zesłaliśmy tobie Księgę dla ludzi, z prawdą. Kto idzie drogą prostą, czyni to dla samego siebie, a kto zabłądził z drogi, to błądzi ze szkodą dla siebie. Ty nie jesteś dla nich poręczycielem.</span>
<span data-aaya="42">Bóg zabiera dusze w chwili śmierci; wzywa także te, które nie umarły, tylko są we śnie. On zatrzymuje te, których śmierć zdecydował, a odsyła inne do wyznaczonego terminu. Zaprawdę, w tym są znaki dla ludzi, którzy się zastanawiają!</span>
<span data-aaya="43">Czy oni wzięli sobie jakichś orędowników poza Bogiem? Powiedz: "Czy nawet wówczas, jeśli oni niczego nie posiadają i nic nie rozumieją?"</span>
<span data-aaya="44">Powiedz: "Do Boga należy orędownictwo w całości! Do Niego należy królestwo niebios i ziemi! Do Niego będziecie sprowadzeni!"</span>
<span data-aaya="45">I kiedy jest wspominany Bóg Jedyny, to wzdragają się serca tych, którzy nie wierzą w życie ostateczne. A kiedy są wspominani ci, którzy są poza Nim, wtedy oni się radują.</span>
<span data-aaya="46">Powiedz: "O Boże! Stwórco niebios i ziemi! Ty, który znasz to, co skryte i jawne! Ty będziesz rozsądzał między Twoimi sługami to, w czym oni się różnią.</span>
<span data-aaya="47">I jeśliby nawet należało do niesprawiedliwych wszystko, co jest na ziemi, i jeszcze raz tyle, to oni z pewnością chcieliby się wykupić od zła kary w Dniu Zmartwychwstania. I wtedy pojawi im się, od Boga, to, z czym oni się nigdy nie liczyli.</span>
<span data-aaya="48">Ujrzą zło uczynków, jakie popełnili, i obejmie ich to, z czego się naśmiewali.</span>
<span data-aaya="49">Kiedy człowieka dosięgnie jakieś zło, to wzywa Nas. Potem, kiedy obdarzymy go dobrodziejstwem pochodzącym od Nas, on mówi: "Co mi zostało dane, zawdzięczam wiedzy." Wcale nie! To jest tylko próba! Lecz, zaprawdę, większość z nich nie wie!</span>
<span data-aaya="50">Już mówili to wszystko ci, którzy byli przed nimi. Lecz nie pomogło im nic to, co zyskali.</span>
<span data-aaya="51">I dosięgło ich zło tego, co oni zyskali. A tych, którzy są niesprawiedliwi, też dosięgnie zło tego, co zyskali, i nie będą w stanie tego udaremnić.</span>
<span data-aaya="52">Czyż oni nie wiedzą, że Bóg rozdaje hojnie zaopatrzenie, komu chce, i wymierza. Zaprawdę, w tym są znaki dla ludzi, którzy wierzą.</span>
<span data-aaya="53">Powiedz: "O słudzy moi, którzy wykroczyliście przeciwko sobie samym, nie traćcie nadziei w miłosierdzie Boga! Zaprawdę, Bóg przebacza grzechy w całości. Przecież On jest Przebaczający, Litościwy!</span>
<span data-aaya="54">Nawracajcie się więc do waszego Pana! Poddajcie Mu się całkowicie, zanim spotka was kara, wtedy bowiem nie będziecie wspomożeni.</span>
<span data-aaya="55">Idźcie za najpiękniejszym z tego, co zesłał wam wasz Pan, zanim spotka was kara niespodziewanie, kiedy nie będziecie jej przeczuwać."</span>
<span data-aaya="56">Aby nie powiedziała żadna dusza: "Biada mi za to, co zaniedbałam względem Boga! Ja przecież byłam wśród wyszydzających!"</span>
<span data-aaya="57">Albo żeby nie powiedziała: "Jeśliby Bóg poprowadził mnie drogą prostą, to znalazłabym się wśród bogobojnych!"</span>
<span data-aaya="58">Albo też żeby nie powiedziała, kiedy ujrzy karę: "Jeśliby mi było dane powrócić, to byłabym wśród czyniących dobro!"</span>
<span data-aaya="59">Owszem! Przyszły do ciebie Moje znaki, lecz uznałeś je za kłamstwo i uniosłeś się pychą; i znalazłeś się wśród niewiernych.</span>
<span data-aaya="60">W Dzień Zmartwychwstania zobaczysz tych, którzy pomawiali Boga o kłamstwo, z twarzami poczerniałymi. Czyż nie w Gehennie jest miejsce pobytu dla dumnych?</span>
<span data-aaya="61">A Bóg wybawi tych, którzy byli bogobojni, dając im miejsce bezpieczne; i nie dotknie ich zło, i nie będą się smucić.</span>
<span data-aaya="62">Bóg jest Stwórcą wszelkiej rzeczy i On jest każdej rzeczy stróżem.</span>
<span data-aaya="63">On ma klucze niebios i ziemi. A ci, którzy nie uwierzyli w znaki Boga, ponoszą stratę.</span>
<span data-aaya="64">Powiedz: "Czyż każecie mi oddawać cześć komuś innemu niż Bogu, o głupcy</span>
<span data-aaya="65">Zostało objawione tobie i tym, którzy byli przed tobą: "Jeśli dodajesz współtowarzyszy, to z pewnością twoje działanie będzie daremne i na pewno znajdziesz się wśród stratnych!"</span>
<span data-aaya="66">Przeciwnie! Czcij Boga i bądź między wdzięcznymi!</span>
<span data-aaya="67">Tamci nie wymierzyli Boga Jego prawdziwą miarą. Ziemia w całości będzie Jego garścią w Dniu Zmartwychwstania, a niebiosa będą zwinięte w Jego prawicy. Chwała Mu! On jest wyniosły ponad to, co Jemu przypisują jako współtowarzyszy!</span>
<span data-aaya="68">I zadmą w trąbę. Ci, którzy są w niebiosach, i ci, którzy są na ziemi, zostaną porażeni piorunem, z wyjątkiem tych, których Bóg zechce oszczędzić! Następnie zadmą w nią po raz drugi - i oto oni będą stać i patrzeć.</span>
<span data-aaya="69">Ziemia zajaśnieje światłem swego Pana, księga będzie położona. Przyprowadzeni będą prorocy i świadkowie i zostanie między nimi rozstrzygnięte według prawdy, i oni nie doznają niesprawiedliwości.</span>
<span data-aaya="70">I każda dusza otrzyma w pełni zapłatę za to, co zrobiła. On wie najlepiej, co oni czynili. I grupami</span>
<span data-aaya="71">zostaną zapędzeni do Gehenny ci, którzy nie uwierzyli. A kiedy tam przybędą, otworzą się jej wrota i powiedzą im jej strażnicy: "Czy nie przychodzili do was posłańcy pochodzący spośród was? I czy nie głosili wam znaków waszego Pana, i czy nie ostrzegali was przed spotkaniem tego oto Dnia?" Oni powiedzą: "Tak!" Lecz ziści się słowo kary nad niewiernymi.</span>
<span data-aaya="72">I będzie im powiedziane: "Wejdźcie we wrota Gehenny, będziecie tam przebywać na wieki!" Jakże nieszczęsna to przystań dla dumnych!</span>
<span data-aaya="73">I grupami będą poprowadzeni ci, którzy się bali swego Pana, do Ogrodu. A kiedy tam przybędą, otworzą się jego bramy i powiedzą im jego strażnicy: "Pokój wam! Byliście dobrymi, wejdźcie więc do niego, by przebywać na wieki!"</span>
<span data-aaya="74">Oni powiedzą: "Chwała niech będzie Bogu, który uczynił dla nas prawdziwą Swoją obietnicę i dał nam w dziedzictwo ziemię! My będziemy mieszkać w tym Ogrodzie, gdzie zechcemy." Wspaniała to nagroda dla działających!</span>
<span data-aaya="75">I zobaczysz aniołów otaczających wokoło tron, którzy głoszą chwałę swego Pana. I zostanie rozstrzygnięte między nimi według prawdy, i będzie powiedziane: "Chwała niech będzie Bogu, Panu światów!"</span>
</section>
<section data-sura="40">
<span data-name>سُوۡرَةُ الۡمُؤۡمِنِ</span>
<span data-aaya="1">Ha. Mim.</span>
<span data-aaya="2">Objawienie Księgi pochodzi od Boga, Potężnego, Wszechwiedzącego;</span>
<span data-aaya="3">Przebaczającego grzechy, przyjmującego pokutę, strasznego w karaniu, pełnego dobroci. Nie ma boga innego, jak tylko On! Do Niego zmierza wędrowanie.</span>
<span data-aaya="4">Spierają się o znaki Boga tylko ci, którzy nie wierzą. Niechaj ich wzburzenie w tym kraju ciebie nie zwiedzie.</span>
<span data-aaya="5">Przed nimi lud Noego, a po nich różne frakcje zadawały kłam. I każdy naród zamierzał pochwycić swego posłańca. I fałszywie prowadzili dyskusje, aby przez fałsz zniweczyć prawdę. Pochwyciłem ich więc, i jakaż była Moja kara!</span>
<span data-aaya="6">I tak ziściło się słowo twojego Pana na tych, którzy nie uwierzyli: oni są mieszkańcami ognia.</span>
<span data-aaya="7">Ci, którzy niosą tron, i ci, którzy są wokół niego, głoszą chwałę swego Pana; wierzą w Niego i proszą o przebaczenie dla tych, którzy uwierzyli: "Panie nasz! Ty obejmujesz każdą rzecz miłosierdziem i wiedzą. Przebacz tym, którzy się nawrócili i którzy poszli po Twojej drodze; i ochroń ich od kary ognia piekielnego!</span>
<span data-aaya="8">Panie nasz! Wprowadź ich do Ogrodów Edenu, które im obiecałeś; im i tym, którzy czynią dobro, spośród ich ojców i ich żon, jak też ich potomstwa. Zaprawdę, Ty jesteś Potężny, Mądry!</span>
<span data-aaya="9">I uchroń ich od złych czynów! A kogo Ty uchronisz od złych czynów, już tego dnia okazałeś mu swoje miłosierdzie. A to jest osiągnięcie ogromne!"</span>
<span data-aaya="10">Zaprawdę, ogłoszą tym, którzy nie uwierzyli: "Nienawiść Boga jest większa od waszej wzajemnej nienawiści, bo oto zostaliście wezwani do wiary, a pozostaliście niewiernymi."</span>
<span data-aaya="11">Oni powiedzą: "Panie nasz! Ty spowodowałeś naszą śmierć dwa razy i powołałeś nas do życia dwa razy. Teraz wyznajemy nasze grzechy. Czy jest jakaś droga wyjścia?"</span>
<span data-aaya="12">Jest tak dlatego, że kiedy wzywano Boga Jedynego, wyście nie wierzyli; a kiedy Jemu dodawano współtowarzyszy, to wyście uwierzyli. Lecz rozstrzygnięcie należy do Boga, Wyniosłego, Wielkiego.</span>
<span data-aaya="13">On jest Tym, który pokazał wam Swoje znaki i który zsyła wam z nieba zaopatrzenie; jednak pamięta tylko ten, kto się nawraca.</span>
<span data-aaya="14">Wzywajcie więc Boga, szczerze wyznając Jego religię, mimo sprzeciwu niewiernych.</span>
<span data-aaya="15">On - wyniosły stopniami; On - władca tronu. On rzuca Ducha, zgodnie ze Swoim nakazem, na kogo chce spośród Swoich sług, aby ostrzec o Dniu Spotkania.</span>
<span data-aaya="16">Tego Dnia, kiedy się pojawią, nie będzie ukryte przed Bogiem nic, co ich dotyczy. Do kogo należy dzisiaj królestwo? Do Boga Jedynego, Zwyciężającego!</span>
<span data-aaya="17">Tego Dnia każda dusza otrzyma zapłatę za to, co zarobiła. Tego Dnia nie będzie żadnej niesprawiedliwości. Zaprawdę, Bóg jest szybki w rachunku!</span>
<span data-aaya="18">I ostrzegaj ich przed Dniem Nieuniknionego, kiedy serca strwożone są w gardłach! Niesprawiedliwi nie znajdą ani gorącego przyjaciela, ani orędownika, który by został wysłuchany.</span>
<span data-aaya="19">On zna zdradliwość oczu i to, co ukrywają piersi.</span>
<span data-aaya="20">I Bóg rozstrzyga według prawdy, natomiast ci, których oni wzywają poza Nim, nie rozstrzygają niczego. Zaprawdę, Bóg jest Słyszący, Widzący!</span>
<span data-aaya="21">Czyż oni nie wędrowali po ziemi i nie widzieli, jaki był ostateczny koniec tych, którzy byli przed nimi? Oni byli mocniejsi od nich siłą i dziełami pozostawionymi na ziemi. Jednak pochwycił ich Bóg za ich grzechy i nie mieli przed Bogiem żadnego obrońcy.</span>
<span data-aaya="22">Tak było dlatego, że oni nie uwierzyli, kiedy przychodzili do nich ich posłańcy z jasnymi dowodami. Zatem pochwycił ich Bóg. Zaprawdę, Bóg jest silny, straszny w karaniu!</span>
<span data-aaya="23">I posłaliśmy już Mojżesza, z Naszymi znakami i władzą jasną,</span>
<span data-aaya="24">Do Faraona, Hamana i Karuna. Oni powiedzieli: "Czarownik, kłamca</span>
<span data-aaya="25">A kiedy on przyniósł im prawdę od Nas, oni powiedzieli: "Pozabijajcie synów tych, którzy wraz z nim uwierzyli, a pozostawcie przy życiu ich kobiety!" Lecz podstęp niewiernych tylko wprowadza ich w błąd.</span>
<span data-aaya="26">I powiedział Faraon: "Pozwólcie mi, ja zabiję Mojżesza! Niech wzywa swego Pana! Otóż obawiam się, iż on zmieni waszą religię albo zaszczepi zepsucie na ziemi."</span>
<span data-aaya="27">I powiedział Mojżesz: "Szukam ucieczki u mojego Pana i waszego Pana, przed każdym dumnym, który nie wierzy w Dzień Rozrachunku."</span>
<span data-aaya="28">I powiedział pewien człowiek wierzący, z rodu Faraona, który ukrywał swoją wiarę: "Czy zabijecie człowieka za to, że mówi: Mój Pan - to Bóg - i przychodzi do was z jasnymi dowodami od waszego Pana? Jeśli on jest kłamcą, to jego kłamstwo obróci się przeciw niemu; a jeśli mówi prawdę, to dosięgnie was część z tego, czym on wam grozi. Zaprawdę, Bóg nie prowadzi drogą prostą tego, kto jest występnym kłamcą.</span>
<span data-aaya="29">0 ludu mój! Do was należy królestwo dzisiaj i wy panujecie na ziemi. Lecz kto obroni nas przed srogością Boga, kiedy ona do nas przyjdzie?" Powiedział Faraon: "Ja pokazuję Wam tylko to, co widzę; i prowadzę was jedynie drogą prawości."</span>
<span data-aaya="30">I powiedział ten, który uwierzył: "O ludu mój! Boję się dla was dnia, podobnego do dnia frakcji;</span>
<span data-aaya="31">I podobnego losu, jaki spotkał Noego, Adytów i Samudytów, i tych, którzy byli po nich. Bóg nie pragnie niesprawiedliwości dla Swoich sług.</span>
<span data-aaya="32">O ludu mój! Boję się dla was Dnia wzajemnego nawoływania;</span>
<span data-aaya="33">Dnia, kiedy odwrócicie się plecami, nie mając przed Bogiem żadnego obrońcy; bo kogo Bóg sprowadzi z drogi, ten nie ma już żadnego przewodnika."</span>
<span data-aaya="34">I przyszedł już przedtem do was Józef z jasnymi dowodami, lecz wy nie przestaliście wątpić w to, z czym on przyszedł. A kiedy zginął, powiedzieliście: "Nie wyśle już Bóg po nim żadnego posłańca." W ten sposób Bóg sprowadza z drogi tego, kto jest występny, wątpiący.</span>
<span data-aaya="35">A ci, którzy się spierają o znaki Boga bez żadnego upoważnienia, budzą nienawiść w Bogu i w tych, którzy uwierzyli. Tak Bóg kładzie pieczęć na każdym sercu człowieka dumnego, tyrana.</span>
<span data-aaya="36">I powiedział Faraon: O "Hamanie! Zbuduj mi wieżę, może dosięgnę sznurów,</span>
<span data-aaya="37">Sznurów niebios, i wzniosę się do Boga Mojżesza, ponieważ naprawdę sądzę, że on jest kłamcą." I w ten sposób zły czyn Faraona został fałszywie upiększony, a on odsunięty od drogi. I cały podstęp Faraona obrócił się wniwecz.</span>
<span data-aaya="38">I powiedział ten, który uwierzył: "O ludu mój! Postępujcie za mną! Ja poprowadzę was drogą prawości!</span>
<span data-aaya="39">O ludu mój! Życie na rym świecie jest przemijającym używaniem; a życie ostateczne zaprawdę jest siedzibą stałości!</span>
<span data-aaya="40">Kto czyni zło, ten otrzyma odpowiednią zapłatę. A kto czyni dobro, mężczyzna czy kobieta, i jest wierzący - tacy wejdą do Ogrodu, gdzie będą mieli zaopatrzenie bez rachunku.</span>
<span data-aaya="41">O ludu mój! Dlaczego wzywam was do zbawienia, a wy mnie wzywacie do ognia?</span>
<span data-aaya="42">Wy mnie nawołujecie, abym nie wierzył w Boga i dodawał Jemu jako współtowarzyszy to, o czym nie mam żadnej wiedzy, ale ja wzywam was do Potężnego, Przebaczającego!</span>
<span data-aaya="43">Nie ma żadnej wątpliwości, że to, do czego wy mnie wzywacie, nie ma żadnego głosu ani na tym świecie, ani w ostatecznym, że nasz powrót zmierza do Boga i że ludzie występni będą mieszkańcami ognia!</span>
<span data-aaya="44">Wy sobie przypomnicie to, co ja wam mówię. Powierzam swoją sprawę Bogu. Zaprawdę, Bóg widzi jasno Swoje sługi!"</span>
<span data-aaya="45">I uchronił go Bóg od złych rzeczy, które oni podstępnie przygotowali, wśród Faraona zaś objęła najgorsza kara:</span>
<span data-aaya="46">Ogień! na który będą wystawieni rano i wieczór; a w Dniu, kiedy nadejdzie Godzina: "Wprowadźcie ród Faraona na najstraszniejszą karę!"</span>
<span data-aaya="47">A kiedy sprzeczają się w ogniu, mówią słabi do tych, którzy się pysznili: "Postępowaliśmy za wami. Czy nie możecie wybawić nas od części tego ognia?"</span>
<span data-aaya="48">I powiedzą ci, którzy się pysznili: "Przecież wszyscy jesteśmy w nim. Zaprawdę, Bóg rozstrzygnął między Swoimi sługami!"</span>
<span data-aaya="49">I ci, którzy są w ogniu, będą mówili do strażników Gehenny: "Proście waszego Pana, aby nam złagodził choćby jeden dzień kary!"</span>
<span data-aaya="50">Oni powiedzą: "Czyż nie przychodzili do was posłańcy z jasnymi dowodami?" Powiedzą: "Tak!" Powiedzą: "Proście więc!" Lecz modlitwa niewiernych jest tylko błądzeniem.</span>
<span data-aaya="51">Zaprawdę, My pomożemy Naszym posłańcom i tym, którzy uwierzyli w życiu na tym świecie, w Dniu, kiedy powstaną świadkowie;</span>
<span data-aaya="52">W Dniu, kiedy nie pomoże niesprawiedliwym ich usprawiedliwienie. Spotka ich przekleństwo. i dla nich będzie nieszczęsna siedziba.</span>
<span data-aaya="53">Daliśmy już Mojżeszowi drogę prostą i daliśmy w dziedzictwo synom Izraela Księgę,</span>
<span data-aaya="54">Jako przewodnictwo i napomnienie dla tych, którzy są obdarzeni rozumem.</span>
<span data-aaya="55">Więc bądź cierpliwy! Zaiste, obietnica Boga jest prawdą! Proś o przebaczenie za twój grzech i głoś chwałę twego Pana wieczorem i rankiem!</span>
<span data-aaya="56">Zaprawdę, ci, którzy spierają się o znaki Boga bez żadnego upoważnienia, w piersiach mają tylko dumę. Oni nie zdołają osiągnąć swego celu. Szukaj więc ucieczki u Boga! On jest Słyszący, Widzący!</span>
<span data-aaya="57">Stworzenie niebios i ziemi jest, z pewnością, czymś większym od stworzenia ludzi, lecz przeważająca część ludzi nie wie.</span>
<span data-aaya="58">Nie są sobie równi niewidomy i widzący; ani też ci, którzy wierzą i którzy pełnią dobre dzieła, nie są równi temu, który czyni zło. Jakże mało wy sobie przypominacie!</span>
<span data-aaya="59">Zaprawdę, Godzina nadejdzie, nie ma co do tego żadnej wątpliwości! Lecz większość ludzi nie wierzy.</span>
<span data-aaya="60">Powiedział wasz Pan: "Wzywajcie Mnie, a ja was wysłucham! Zaprawdę, ci, którzy są zbyt dumni, by Mi oddawać cześć - wejdą do Gehenny, poniżeni!"</span>
<span data-aaya="61">Bóg jest Tym, który uczynił dla was noc, abyście wówczas odpoczywali, i dzień, pozwalający widzieć. Zaprawdę, Bóg jest władcą łaski dla ludzi, lecz większość ludzi nie dziękuje.</span>
<span data-aaya="62">To jest Bóg - wasz Pan, Stwórca każdej rzeczy! Nie ma boga, jak tylko On! Jakże jesteście oszukani!</span>
<span data-aaya="63">W ten sposób oszukani są ci, którzy odrzucają znaki Boga.</span>
<span data-aaya="64">Bóg jest Tym, który przygotował dla was ziemię jako stałe miejsce pobytu, a niebo jako budowlę. On ukształtował was harmonijnie; dał wam piękną postać i zaopatrzył was w dobre rzeczy. To jest Bóg - wasz Pan! Niech będzie błogosławiony Bóg - Pan światów!</span>
<span data-aaya="65">On - Żyjący!. Nie ma boga, jak tylko On! Witajcie Go więc; wyznając szczerze Jego religię: Chwała Bogu - Panu światów!</span>
<span data-aaya="66">Powiedz: "Zostało mi zakazane, abym czcił tych, których wy wzywacie poza Bogiem, kiedy przyszły do mnie jasne dowody od mojego Pana. I nakazano mi, abym się poddał całkowicie Panu światów."</span>
<span data-aaya="67">On jest Tym, który stworzył was z prochu, potem z kropli spermy, potem z grudki krwi zakrzepłej, potem wyprowadził was jako dziecko; abyście następnie osiągnęli dojrzałość, a potem stali się starcami - choć wśród was są tacy, którzy umierają wcześniej - i abyście osiągnęli wyznaczony termin. Być może, będziecie rozumni!</span>
<span data-aaya="68">On jest Tym, który daje życie i powoduje śmierć. A kiedy postanowi jakąś rzecz, to On mówi tylko: "Bądź!", i ona jest.</span>
<span data-aaya="69">Czy nie widzisz tych, którzy się spierają o znaki Boga? Jakże oni są odwróceni!</span>
<span data-aaya="70">Ci, którzy uznali za kłamstwo Księgę i to, z czym wysłaliśmy Naszych posłańców, niebawem się dowiedzą,</span>
<span data-aaya="71">Kiedy z obrożami na szyi i w łańcuchach będą wleczeni</span>
<span data-aaya="72">Do wrzącej wody; potem do ognia zostaną wrzuceni.</span>
<span data-aaya="73">Wtedy im powiedzą: "Gdzie są ci, których wy czciliście jako współtowarzyszy;</span>
<span data-aaya="74">Poza Bogiem?" Oni powiedzą: "Oni odeszli od nas, a raczej wzywaliśmy przedtem to, co było niczym." W ten sposób Bóg sprowadza z drogi niewiernych.</span>
<span data-aaya="75">To spotkało was za to, że cieszyliście się na ziemi bezprawnie, i za to, że byliście zuchwali.</span>
<span data-aaya="76">Wejdźcie do bram Gehenny, gdzie będziecie przebywać na wieki! Jakże to złe miejsce przebywania dla ludzi dumnych!</span>
<span data-aaya="77">Więc bądź cierpliwy! Zaiste, obietnica Boga jest prawdą! Albo My pokażemy tobie część tego, co im obiecaliśmy, albo też wezwiemy ciebie. I do Nas oni zostaną sprowadzeni.</span>
<span data-aaya="78">Posyłaliśmy posłańców przed tobą. Wśród nich są tacy, o których już opowiadaliśmy tobie; wśród nich są też tacy, o których tobie nie opowiadaliśmy. I żaden posłaniec nie przyszedł ze znakiem bez zezwolenia Boga. A kiedy przyjdzie rozkaz Boga, wszystko zostanie rozstrzygnięte podług prawdy; i stracą wtedy głoszący kłamstwo.</span>
<span data-aaya="79">Bóg jest Tym, który przysposobił dla Was zwierzęta, abyście jeździli na jednych, a innymi się żywili;</span>
<span data-aaya="80">I abyście z nich korzystali dla zaspokojenia potrzeby waszych serc. Na nich i na statkach jesteście przenoszeni.</span>
<span data-aaya="81">On nakazuje wam Swoje znaki. Który więc ze znaków Boga odrzucicie?</span>
<span data-aaya="82">Czyż oni nie wędrowali po ziemi i nie widzieli, jaki był ostateczny koniec tych, którzy byli przed nimi? Tamci byli liczniejsi od nich i mocniejsi pod względem siły, i mocniejsi pod względem dzieł, jakie pozostawili na ziemi. Lecz nie pomogło im to, czego dokonali.</span>
<span data-aaya="83">A kiedy przyszli do nich posłańcy z jasnymi dowodami, oni cieszyli się wiedzą, jaką posiadali. I objęło ich to, z czego oni szydzili.</span>
<span data-aaya="84">A kiedy zobaczyli Naszą srogość, powiedzieli: "Wierzymy w Boga Jedynego, a nie wierzymy w to, co Jemu dodawaliśmy jako współtowarzyszy."</span>
<span data-aaya="85">Lecz nie przyniosła im pożytku ich wiara, po tym jak zobaczyli Naszą srogość; takie jest od dawna prawo Boga względem Jego sług. I wtedy poniosą stratę niewierni!</span>
</section>
<section data-sura="41">
<span data-name>سُوۡرَةُ حٰمٓ السَّجۡدَةِ</span>
<span data-aaya="1">Ha. Mim.</span>
<span data-aaya="2">Objawienie od Miłosiernego, Litościwego.</span>
<span data-aaya="3">Księga, której znaki są wyjaśnione, jako Koran arabski, dla ludzi, którzy posiadają wiedzę</span>
<span data-aaya="4">- zwiastun radosnej wieści i ostrzeżenie. Lecz większość z nich się odwróciła; oni nie słuchają.</span>
<span data-aaya="5">Powiedzieli: "Nasze serca są zasłonięte, oddzielone od tego, do czego wzywasz; w naszych uszach jest głuchota, a między nami i tobą jest przegroda. Działaj więc, i my działamy!"</span>
<span data-aaya="6">Powiedz: "Ja jestem tylko śmiertelnikiem, tak jak wy. Zostało mi objawione, że Bóg wasz jest Bogiem Jedynym. Idźcie więc prosto ku Niemu i proście Go o przebaczenie! I biada bałwochwalcom,</span>
<span data-aaya="7">Którzy nie dają jałmużny i którzy nie wierzą w życie ostateczne!</span>
<span data-aaya="8">Zaprawdę, tych, którzy wierzą i którzy pełnią dobre dzieła - czeka nagroda nieustanna!"</span>
<span data-aaya="9">Powiedz: "Czy nie wierzycie w Tego, który stworzył ziemię w ciągu dwóch dni, i wynajdujecie Jemu równych? To jest Pan światów!"</span>
<span data-aaya="10">On umieścił na niej solidnie stojące, wznoszące się nad nią, i pobłogosławił ją. Porozdzielał na niej środki żywności w ciągu czterech dni, równo dla wszystkich proszących.</span>
<span data-aaya="11">Potem zwrócił się ku niebu - ono było wtedy dymem - i powiedział jemu i ziemi: "Przychodźcie dobrowolnie lub wbrew woli!" One powiedziały: "Przychodzimy posłuszne."</span>
<span data-aaya="12">I On ustanowił siedem niebios, w dwa dni, i objawił każdemu niebu jego zasady. I ozdobiliśmy niebo najbliższe lampami - także dla ochrony. Takie jest ustanowienie Potężnego, Wszechwiedzącego!</span>
<span data-aaya="13">A jeśli oni się odwrócą, to powiedz: "Ostrzegam was przed piorunem podobnym do pioruna ludu Ad i Samud."</span>
<span data-aaya="14">Kiedy przyszli do nich posłańcy z jednej i z drugiej strony: "Nie czcijcie nikogo oprócz Boga!", oni powiedzieli: "Jeśliby zechciał nasz Pan, to zesłałby aniołów; lecz my nie wierzymy w posłannictwo, z którym wy zostaliście posłani."</span>
<span data-aaya="15">A jeśli chodzi o lud Ad, to oni bezprawnie wbili się w dumę na ziemi i powiedzieli: "Któż ma więcej od nas siły?" Czyż oni nie widzieli, że Bóg, który ich stworzył, ma potężniejszą od nich moc? I oni odrzucali Nasze znaki.</span>
<span data-aaya="16">Wysłaliśmy więc przeciwko nim wiatr wyjący w owe dni nieszczęsne, ażeby dać im zakosztować kary hańbiącej w życiu na tym świecie. Ale, zaprawdę, kara w życiu ostatecznym jest bardziej hańbiąca; a oni nie będą wspomożeni!</span>
<span data-aaya="17">A jeśli chodzi o lud Samud, to prowadziliśmy ich drogą prostą, lecz oni woleli ślepotę zamiast drogi prostej. Dosięgną ich więc grom kary poniżającej za to, co oni czynili.</span>
<span data-aaya="18">A uratowaliśmy tych; którzy uwierzyli i byli bogobojni.</span>
<span data-aaya="19">W Dniu, kiedy wrogowie Boga staną przed ogniem, zostaną podzieleni.</span>
<span data-aaya="20">A kiedy przybliżą się do niego, ich słuch, spojrzenie i skóra będą świadczyć przeciwko nim z powodu tego, co czynili.</span>
<span data-aaya="21">I będą mówili swojej skórze: "Dlaczego świadczysz przeciwko nam?" One powiedzą: "Bóg dał nam mowę, albowiem dał mowę wszelkiej rzeczy; On was stworzył po raz pierwszy i wy do Niego zostaniecie sprowadzeni."</span>
<span data-aaya="22">I nie mogliście się ukryć, żeby Wasz słuch, spojrzenia i skóry nie świadczyły przeciwko wam. Lecz sądziliście, że Bóg niewiele wie z tego, co czynicie.</span>
<span data-aaya="23">Oto wasze mniemanie, które mieliście o waszym Panu - ono was zgubiło. I znaleźliście się między tymi, którzy ponieśli stratę.</span>
<span data-aaya="24">Jeśli oni nawet okażą cierpliwość, to i tak ogień będzie ich miejscem schronienia; a jeśli będą prosić o łaskę, to i tak nie znajdą się wśród tych, którzy doznają łaski.</span>
<span data-aaya="25">I przydzieliliśmy im współtowarzyszy, którzy im upiększyli to, co jest przed nimi i co jest za nimi. I ziściło się na nich słowo o narodach, które już dawno przeminęły - spośród dżinów i ludzi. Zaprawdę, oni się znajdą wśród ponoszących stratę!</span>
<span data-aaya="26">Powiedzieli ci, którzy nie uwierzyli: "Nie słuchajcie tego Koranu i mówcie o nim puste słowa! Być może, zwyciężycie!"</span>
<span data-aaya="27">My na pewno damy zakosztować tym, którzy nie wierzą, kary strasznej; My zapłacimy im czymś gorszym niż to, co oni czynili.</span>
<span data-aaya="28">Taka jest zapłata dla wrogów Boga - ogień! Dla nich będzie tam siedziba wieczności jako zapłata za to, iż oni odrzucali Nasze znaki.</span>
<span data-aaya="29">Powiedzieli ci, którzy nie uwierzyli: "Panie nasz! Pokaż nam tych spośród dżinów i ludzi, którzy nas sprowadzili z drogi na manowce. My ich umieścimy pod naszymi nogami, aby się znaleźli wśród najpodlejszych."</span>
<span data-aaya="30">Zaprawdę, na tych, którzy powiedzieli: "Pan nasz - to Bóg!", i potem poszli prosto - zstąpią aniołowie: "Nie obawiajcie się i nie smućcie! Cieszcie się Ogrodem, który wam został obiecany!</span>
<span data-aaya="31">My jesteśmy waszymi opiekunami w życiu na tym świecie i w życiu ostatecznym. Dla was będzie tam to, czego zapragną wasze dusze; i dla was będzie tam to, o co wy poprosicie</span>
<span data-aaya="32">- jako gościnne przyjęcie od Przebaczającego, Litościwego."</span>
<span data-aaya="33">A któż wypowiada piękniejsze słowa aniżeli ten, kto modli się do Boga i kto spełnia dobre dzieło, mówiąc: "Zaprawdę, jestem między tymi, którzy się całkowicie poddali!"</span>
<span data-aaya="34">Dobry czyn i zły czyn nie są równe. Odsuwaj więc gorszy czyn tym, co jest lepsze. Wtedy ten, który jest tobie wrogiem, będzie jak bliski przyjaciel.</span>
<span data-aaya="35">Lecz tego nie dano nikomu innemu, jak tylko tym, którzy są cierpliwi; nie będzie to dane nikomu innemu, tylko tym, którzy mają wielkie szczęście.</span>
<span data-aaya="36">A jeśli szatan będzie cię kusił, to szukaj ucieczki u Boga. Zaprawdę, On jest Słyszący, Wszechwiedzący!</span>
<span data-aaya="37">Wśród Jego znaków są: noc i dzień, słońce i księżyc. Nie wybijajcie pokłonów ani słońcu, ani księżycowi! Wybijajcie pokłony przed Bogiem, który je stworzył - jeśli Jego czcicie!</span>
<span data-aaya="38">Oni wbijają się w pychę, natomiast ci, którzy są u twego Pana, wysławiają Go nocą i dniem i nie ustają.</span>
<span data-aaya="39">Wśród Jego znaków jest to, iż widzisz ziemię pokorną; a kiedy My zsyłamy na nią wodę, to ona się wzburza i nabrzmiewa. Zaprawdę, Ten, który ją ożywia, będzie z pewnością ożywicielem zmarłych! On jest nad każdą rzeczą wszechwładny!</span>
<span data-aaya="40">Zaprawdę, ci, którzy nie uznają Naszych znaków, nie ukryją się przed Nami! Czyż ten, który będzie wrzucony w ogień, jest lepszy od tego, który przychodzi bezpieczny w Dniu Zmartwychwstania? Róbcie, co chcecie, On widzi dobrze, co czynicie.</span>
<span data-aaya="41">Zaprawdę, ci, którzy nie wierzą w napomnienie, kiedy ono do nich przychodzi... - a przecież to jest Księga wspaniała!</span>
<span data-aaya="42">Nie przenika do niej fałsz z żadnej strony. To jest objawienie pochodzące od mądrego, godnego chwały!</span>
<span data-aaya="43">Powiedziano ci tylko to, co już powiedziano posłańcom przed tobą. Zaprawdę, twój Pan jest władcą przebaczenia i władcą kary bolesnej!</span>
<span data-aaya="44">A jeślibyśmy go uczynili Koranem w języku wam obcym, to oni by powiedzieli: "Dlaczego jego znaki nie zostały wyjaśnione? Dlaczego obcy, skoro jest arabski?" Powiedz: "Dla tych, którzy wierzą, on jest drogą prostą i uzdrowieniem; ci zaś, którzy nie wierzą, mają w swoich uszach głuchotę i dotknięci są ślepotą; są wzywani z dalekiego miejsca."</span>
<span data-aaya="45">Daliśmy już Księgę Mojżeszowi, lecz ona była przedmiotem sporu; i jeśliby nie słowo, które wyszło już wcześniej od twego Pana, to sami rozstrzygnęliby sprawę między sobą. Zaprawdę, oni są względem niej w głębokim zwątpieniu.</span>
<span data-aaya="46">Ten, kto czyni dobro, czyni dla siebie samego; a ten, kto czyni zło, czyni przeciwko sobie. Twój Pan nie jest niesprawiedliwy dla Swoich sług!</span>
<span data-aaya="47">Do Niego sprowadza się wiedza o Godzinie. Żaden owoc nie wychodzi ze swej otoczki i żadna istota żeńska nie nosi i nie składa - jak tylko za Jego wiedzą. A w tym Dniu, kiedy On do nich zawoła: "Gdzie są moi współtowarzysze?" - oni powiedzą: "Obwieszczamy Tobie, iż wśród nas nie ma na to żadnego świadka!"</span>
<span data-aaya="48">I odsunie się od nich to, czego przedtem wzywali, i pomyślą sobie, że nie ma dla nich żadnego miejsca schronienia.</span>
<span data-aaya="49">Człowiek nie zmęczy się modlitwą o dobro; a jeśli go dotknie nieszczęście, to jest zrozpaczony, przygnębiony.</span>
<span data-aaya="50">A kiedy my damy mu zakosztować miłosierdzia pochodzącego od Nas, po nieszczęściu, jakie go dotknęło, on z pewnością powie: "To mi się należy i nie sądzę, że nadejdzie Godzina. A jeśli zostanę sprowadzony do mego Pana, to, zaprawdę, otrzymam najpiękniejszą nagrodę!" My wtedy zapewne obwieścimy tym, którzy nie uwierzyli, to, co uczynili; i damy im bez wątpienia zakosztować surowej kary!</span>
<span data-aaya="51">Kiedy obdarzamy człowieka dobrodziejstwami, on się odwraca i oddala; a kiedy dotyka go zło, on wtedy jest pełen długiej modlitwy.</span>
<span data-aaya="52">Powiedz: "Cóż wy myślicie? Jeśli to pochodzi od Boga, a potem wy nie mierzycie, to czy nie błądzicie bardziej niż ten, kto jest w głębokim odszczepieństwie?"</span>
<span data-aaya="53">Niebawem pokażemy im Nasze znaki na horyzontach i w nich samych, aż w końcu stanie się dla nich jasne, że to jest prawda. Czyż nie jest wystarczające, jeśli chodzi o twojego Pana, że On jest świadkiem każdej rzeczy?</span>
<span data-aaya="54">Czy oni jeszcze wątpią w spotkanie ze swoim Panem? Czy On nie obejmuje każdej rzeczy?</span>
</section>
<section data-sura="42">
<span data-name>سُوۡرَةُ الشُّوۡرٰي</span>
<span data-aaya="1">Ha. Mim.</span>
<span data-aaya="2">Ajm. Sin. Kaf.</span>
<span data-aaya="3">W ten sposób objawia się tobie i tym, którzy byli przed tobą, Bóg Potężny, Mądry!</span>
<span data-aaya="4">Do Niego należy to, co jest w niebiosach, i to, co jest na ziemi. On jest Wyniosły, Wspaniały!</span>
<span data-aaya="5">Niebiosa omal nie rozstąpią się od samej góry, kiedy aniołowie wysławiają chwałę swego Pana i proszą o przebaczenie dla tych, którzy są na ziemi. O, zaprawdę, czyż Bóg nie jest Przebaczający, Litościwy?!</span>
<span data-aaya="6">Tych, którzy wzięli sobie opiekunów poza Nim, Bóg bacznie obserwuje, a ty nie jesteś dla nich poręczycielem.</span>
<span data-aaya="7">I tak objawiliśmy tobie Koran arabski, abyś ostrzegał Matkę miast i tych, którzy mieszkają wokół niej; i abyś ostrzegał, iż w Dniu Zebrania - co do jego nadejścia nie ma wątpliwości - jedni znajdą się w Ogrodzie, a drudzy w płomieniach!</span>
<span data-aaya="8">Jeśliby chciał Bóg, to uczyniłby ludzi jednym narodem, lecz On wprowadza, kogo chce, do Swojego miłosierdzia. A niesprawiedliwi nie mają ani opiekuna, ani pomocnika.</span>
<span data-aaya="9">Czy oni wzięli sobie opiekunów poza Nim? Ale Bóg jest prawdziwym opiekunem. On ożywia umarłych i On jest nad każdą rzeczą wszechwładny!</span>
<span data-aaya="10">I w czymkolwiek się poróżnicie, rozstrzygnięcie należy do Boga. Taki jest Bóg - mój Pan! Jemu zaufałem i do Niego się nawracam.</span>
<span data-aaya="11">Stwórca niebios i ziemi. On uczynił dla was z was samych - pary, i tak samo z trzód - pary. On was rozmnaża w ten sposób. Nic nie jest do Niego podobne. On jest Słyszący, Widzący!</span>
<span data-aaya="12">On posiada klucze niebios i ziemi. On rozdaje hojnie i wymierza zaopatrzenie, komu chce. Zaprawdę, On jest o każdej rzeczy wszechwiedzący!</span>
<span data-aaya="13">On ustanowił dla was, jeśli chodzi o religię, to, co już polecił Noemu, i to, co objawiliśmy tobie, i to, co poleciliśmy Abrahamowi, Mojżeszowi i Jezusowi: Przestrzegajcie należycie religii i nie rozdzielajcie się w niej! Wielkie jest dla politeistów to, do czego ty ich wzywasz. Bóg wybiera dla Siebie, kogo chce, i prowadzi drogą prostą ku Sobie tego, kto się nawraca.</span>
<span data-aaya="14">Oni rozdzielili się dopiero wtedy, nienawidząc się wzajemnie, kiedy przyszła do nich wiedza. I gdyby nie słowo twego Pana, które pojawiło się uprzednio, na określony termin, to sprawa zostałaby między nimi rozstrzygnięta. Zaprawdę, ci, którzy odziedziczyli Księgę po nich, znajdują się względem niej w głębokim zwątpieniu.</span>
<span data-aaya="15">Dlatego więc nawołuj i idź prosto, jak ci nakazano, i nie postępuj za ich namiętnościami! Powiedz: "Wierzę w to, co zesłał Bóg z Księgi. Rozkazano mi, abym był sprawiedliwy między wami. Bóg jest naszym Panem i waszym Panem. Do nas należą nasze działania, do was należą wasze działania. Nie ma żadnego dowodu między nami a wami. Bóg zbierze nas razem i do Niego zmierza wędrowanie."</span>
<span data-aaya="16">A ci, którzy spierają się na temat Boga, kiedy Jemu została już dana odpowiedź, mają dowody bez wartości w oczach Pana. Oni ściągną na siebie gniew i kara będzie dla nich straszna.</span>
<span data-aaya="17">Bóg jest Tym, który zesłał Księgę z prawdą - i wagę. I cóż ciebie może pouczyć? Być może, Godzina jest bliska!</span>
<span data-aaya="18">Starają się ją przyśpieszyć ci, którzy w nią nie wierzą. A ci, którzy wierzą, obawiają się jej i wiedzą, że ona jest prawdą. Czyż nie? Zaprawdę, ci, którzy powątpiewają w tę Godzinę, na pewno są w zabłądzeniu dalekim!</span>
<span data-aaya="19">Bóg jest łagodny dla Swoich sług. On daje zaopatrzenie, komu chce. On jest Mocny, Potężny!</span>
<span data-aaya="20">Kto pragnie uprawiać rolę życia ostatecznego, to My damy mu obfity plon; a kto pragnie uprawiać rolę tego świata, to My mu nieco z niego udzielimy, ale nie będzie on miał żadnego udziału w życiu ostatecznym.</span>
<span data-aaya="21">Czy oni mają takich współtowarzyszy, którzy uczynili dla nich prawem w religii to, na co nie pozwala Bóg? I gdyby nie słowo rozstrzygnięcia, to sami by między sobą rozstrzygnęli. Zaprawdę, niesprawiedliwych czeka kara bolesna!</span>
<span data-aaya="22">Zobaczysz, jak niesprawiedliwi drżą przed tym, na co sobie zasłużyli, kiedy to spadnie na nich. A ci, którzy uwierzyli i którzy pełnili dobre dzieła, będą przebywać w ukwieconych Ogrodach. Oni będą mieli to, czego zapragną, u swego Pana. To jest wielka łaska!</span>
<span data-aaya="23">To obwieszcza Bóg Swoim sługom, którzy wierzą i czynią dobre dzieła. Powiedz: "Ja nie żądam od was za to żadnej zapłaty, tylko miłości dla bliskich." A ktokolwiek spełni dobry czyn, to My jemu damy jeszcze większe dobro. Zaprawdę, Bóg jest przebaczający, wdzięczny!</span>
<span data-aaya="24">Albo oni powiedzą: "On wymyślił przeciwko Bogu kłamstwo." Lecz gdyby zechciał Bóg, to nałożyłby pieczęć na twoje serce. Bóg zetrze kłamstwo i utwierdzi prawdę Swoimi słowami. Zaprawdę, On wie dobrze, co kryją wasze piersi!</span>
<span data-aaya="25">On jest Tym, który przyjmuje skruchę od Swoich sług, i On odpuszcza złe czyny. On wie, co czynicie.</span>
<span data-aaya="26">On wysłuchuje tych, którzy wierzą i którzy pełnią dobre dzieła, i pomnaża swoją łaskę dla nich. A dla niewiernych będzie straszna kara!</span>
<span data-aaya="27">A gdyby Bóg rozszerzył zaopatrzenie dla Swoich sług, to oni na pewno zbuntowaliby się na ziemi; lecz On zsyła z umiarem to, co chce. On jest dobrze powiadomiony o Swoich sługach, jasno widzący.</span>
<span data-aaya="28">On jest Tym, który zsyła obfity deszcz, kiedy oni są już zrozpaczeni. On rozprzestrzenia Swoje miłosierdzie, On - Opiekun, Godny Chwały!</span>
<span data-aaya="29">A spośród Jego znaków, jest stworzenie niebios i ziemi, i zwierząt, które na nich rozsiał. I on, kiedy zechce, jest wszechwładny zebrać je.</span>
<span data-aaya="30">A jeśli dosięgnie was jakieś nieszczęście, to za to, co zarobiły wasze ręce. Lecz On przebacza wiele.</span>
<span data-aaya="31">I jesteście bezsilni na ziemi, i nie macie, poza Nim, ani opiekuna, ani pomocnika.</span>
<span data-aaya="32">I wśród Jego znaków są statki pływające po morzu, tak jak góry wyniosłe.</span>
<span data-aaya="33">Jeśli On zechce, uspokaja wiatr, i one utrzymują się spokojnie na jego powierzchni. Zaprawdę, w tym są znaki dla każdego cierpliwego, wdzięcznego!</span>
<span data-aaya="34">Albo też On je niszczy za to, co ludzie popełnili; ale wiele przebacza.</span>
<span data-aaya="35">I niech wiedzą ci, którzy sprzeczają się o Nasze znaki, że nie ma dla nich żadnego schronienia.,</span>
<span data-aaya="36">I wszystko, co wam zostało dane, to chwilowe używanie życia na tym świecie. Ale to, co jest u Boga, jest lepsze i trwalsze - dla tych, którzy wierzą i ufają swemu Panu;</span>
<span data-aaya="37">- dla tych, którzy unikają grzechów ciężkich i czynów szpetnych; a kiedy się pogniewają, to przebaczają;</span>
<span data-aaya="38">- dla tych, którzy odpowiadają swojemu Panu i odprawiają modlitwę; - dla tych, których sprawy są przedmiotem wzajemnej narady; - dla tych, którzy rozdają z tego, w co ich zaopatrzyliśmy;</span>
<span data-aaya="39">I dla tych; którzy udzielają sobie pomocy, kiedy dosięgnie ich krzywda.</span>
<span data-aaya="40">Zapłatą za zło jest zło jemu podobne. Ale kto przebaczy i naprawi, to znajdzie zapłatę u Boga. Zaprawdę, On nie miłuje niesprawiedliwych!</span>
<span data-aaya="41">A na tych, którzy szukają pomocy po doznaniu niesprawiedliwości - nie ma żadnego sposobu.</span>
<span data-aaya="42">Ale sposób jest na tych, którzy są niesprawiedliwi dla ludzi i którzy bezprawnie są buntownikami na ziemi. Takich czeka kara bolesna!</span>
<span data-aaya="43">Lecz ten, kto jest cierpliwy i kto przebacza - zaprawdę, umie okazać zdecydowanie w działaniu!</span>
<span data-aaya="44">A dla tego, kogo Bóg sprowadza z drogi, nie ma już żadnego opiekuna. I zobaczysz niesprawiedliwych, jak będą mówili na widok kary: "Czy jest jakaś droga powrotu?"</span>
<span data-aaya="45">Zobaczysz, jak ich tu przyprowadzą, upokorzonych od poniżenia, jak będą spoglądać ukradkiem. I powiedzą ci, którzy uwierzyli: "Zaprawdę, stratni są w Dniu Zmartwychwstania ci, którzy utracili siebie samych i swoją rodzinę." I tak, zaprawdę, niesprawiedliwi znajdą się w cierpieniu nieustannym!</span>
<span data-aaya="46">I nie będą oni mieli opiekunów, którzy by im pomogli, poza Bogiem. A kogo Bóg sprowadzi z drogi, to dla niego nie ma żadnego wyjścia.</span>
<span data-aaya="47">Odpowiadajcie waszemu Panu, zanim nadejdzie Dzień od Boga, od którego nie będzie odwrotu. Tego Dnia nie znajdziecie schronienia ani żadnej wymówki.</span>
<span data-aaya="48">A jeśli oni się odwrócą... - to My przecież nie posłaliśmy ciebie jako ich stróża; do ciebie należy tylko obwieszczenie. A kiedy My dajemy człowiekowi zakosztować Naszego miłosierdzia, to on się z niego cieszy; a jeśli dosięgnie go jakieś zło za to, co przygotowały wcześniej jego ręce, to wtedy człowiek okazuje się niewdzięczny.</span>
<span data-aaya="49">Do Boga należy królestwo niebios i ziemi. On stwarza to, co chce. On daje córki, komu chce, i On daje synów, komu chce,</span>
<span data-aaya="50">Albo też łączy je parami, synów i córki; i On czyni bezpłodnym, kogo chce. Zaprawdę, On jest wszechwiedzący, wszechwładny!</span>
<span data-aaya="51">I nie zostało dane żadnemu śmiertelnikowi, aby przemawiał do niego Bóg inaczej, jak przez objawienie albo też spoza zasłony, albo przez posłańca; i jemu objawia - za Swoim zezwoleniem - to, co chce. Zaprawdę, On jest wyniosły, mądry!</span>
<span data-aaya="52">W ten sposób objawiliśmy tobie Ducha pochodzącego od Naszego rozkazu. Ty nie wiedziałeś, co to jest Księga i wiara. Lecz My uczyniliśmy ją światłem, dzięki któremu prowadzimy drogą prostą, kogo chcemy z Naszych sług. I ty, z pewnością, poprowadzisz ludzi</span>
<span data-aaya="53">Ku drodze prostej - drodze Boga, do którego należy to, co jest w niebiosach i co jest na ziemi. Czyż nie do Boga zmierzają wszystkie sprawy?</span>
</section>
<section data-sura="43">
<span data-name>سُوۡرَةُ الزُّخۡرُفِ</span>
<span data-aaya="1">Ha. Mim.</span>
<span data-aaya="2">Na Księgę jasną!</span>
<span data-aaya="3">Oto uczyniliśmy ją Koranem arabskim! Być może, zrozumiecie!</span>
<span data-aaya="4">On jest w Matce Księgi u Nas, wzniosły, mądry!</span>
<span data-aaya="5">Czyż My mamy oddalić od was napomnienie, ponieważ jesteście ludem zepsutym?</span>
<span data-aaya="6">Iluż proroków posłaliśmy pomiędzy dawne pokolenia?</span>
<span data-aaya="7">Lecz gdy tylko przyszedł do nich jakiś prorok, to ludzie się z niego wyśmiewali.</span>
<span data-aaya="8">Przeto wytraciliśmy groźniejszych od nich i przykład pierwszych pokoleń już minął.</span>
<span data-aaya="9">I jeśli ich zapytasz: "Kto stworzył niebiosa i ziemię?" - oni z pewnością odpowiedzą: "Stworzył je Potężny, Wszechwiedzący!"</span>
<span data-aaya="10">- Ten, który uczynił ziemię kolebką dla was; On wyznaczył na niej wasze drogi. Być może, pójdziecie drogą prostą!</span>
<span data-aaya="11">- Ten, który zesłał z nieba wodę według pewnej miary. I dzięki niej ożywiliśmy krainę umarłą. W ten sposób zostaniecie wyprowadzeni!</span>
<span data-aaya="12">On stworzył wszelkie pary, dał wam statki, a także zwierzęta wierzchowe,</span>
<span data-aaya="13">Tak abyście mogli wygodnie podróżować na ich grzbietach, a potem wspominali dobroć waszego Pana - kiedy się już na nich dobrze usadowicie - i mówili: "Chwała niech będzie Temu, który nam to podporządkował, albowiem my sami nie moglibyśmy tego osiągnąć.</span>
<span data-aaya="14">I, zaprawdę, my powrócimy do naszego Pana!"</span>
<span data-aaya="15">I oni uczynili z Jego sług Jego część. Zaprawdę, człowiek jest jawnym niewdzięcznikiem!</span>
<span data-aaya="16">Czyż On wziąłby sobie córki, z tego, co stworzył, a was wyróżnił synami?</span>
<span data-aaya="17">A kiedy któremuś z nich obwieszczą to, co przypisuje się Miłosiernemu, to twarz jego posępnieje i pełen udręki powstrzymuje gniew.</span>
<span data-aaya="18">Czy ta istota, która jest wychowana wśród ozdób i która w sporze nie jest jasna?...</span>
<span data-aaya="19">I uczynili aniołów, którzy są sługami Miłosiernego, istotami żeńskimi. Czyż oni byli świadkami ich stworzenia? Ich świadectwo zostanie zapisane i będą zapytani!</span>
<span data-aaya="20">Oni mówią: "Jeśliby chciał Miłosierny, to nie czcilibyśmy ich." Nie mają o tym żadnej wiedzy, tylko snują przypuszczenia.</span>
<span data-aaya="21">Czyż My daliśmy im przedtem jakąś Księgę, której się silnie trzymają?</span>
<span data-aaya="22">Przeciwnie! Oni mówią: "Znaleźliśmy naszych ojców w pewnej społeczności religijnej i postępujemy ich śladami."</span>
<span data-aaya="23">Podobnie nie wysłaliśmy przed tobą ostrzegającego do żadnego miasta, żeby nie powiedzieli jego mieszkańcy, żyjący tam w dobrobycie: "Zaprawdę, znaleźliśmy naszych ojców w pewnej społeczności religijnej i postępujemy ich śladami!"</span>
<span data-aaya="24">Posłaniec powiedział: "A gdybym przyszedł do was z lepszym przewodnictwem niż to, które znaleźliście u waszych ojców?" Oni powiedzieli: "Zaprawdę, nie wierzymy w posłannictwo, z którym zostaliście posłani!"</span>
<span data-aaya="25">Przeto zemściliśmy się na nich. I popatrz, jaki był ostateczny koniec tych, którzy zadali kłam prawdzie!</span>
<span data-aaya="26">Oto powiedział Abraham do swojego ojca i do swojego ludu: "Zaprawdę, jestem niewinny tego, co wy czcicie,</span>
<span data-aaya="27">Oprócz czci Tego, który mnie stworzył, ponieważ On prowadzi mnie drogą prostą."</span>
<span data-aaya="28">I on uczynił to słowem, które przetrwało wśród jego potomstwa. Być może, oni powrócą!</span>
<span data-aaya="29">Co więcej! Ja dałem im i ich ojcom używanie życia, aż przyszła do nich prawda i Posłaniec jasny.</span>
<span data-aaya="30">A kiedy przyszła do nich prawda, oni powiedzieli: "To są czary i my w nie wierzymy!"</span>
<span data-aaya="31">I powiedzieli: _ "Gdyby ten Koran został zesłany jakiemuś znacznemu człowiekowi z tych dwóch miast?!"</span>
<span data-aaya="32">Czy oni rozdzielają miłosierdzie twego Pana? My rozdzieliliśmy wśród nich środki do życia na tym świecie i wynieśliśmy jednych z nich stopniami ponad innymi, tak aby jedni z nich brali innych w służbę. Lecz miłosierdzie twego Pana jest lepsze niż to, co oni gromadzą!</span>
<span data-aaya="33">I gdyby nie to, że ludzie chcieliby być jednym narodem, to My uczynilibyśmy w domach ludzi nie wierzących w Miłosiernego dachy ze srebra i schody, po których będą wchodzili;</span>
<span data-aaya="34">I drzwi, i łoża, na których by wypoczywali leżąc;</span>
<span data-aaya="35">I ozdoby ze złota. Lecz to wszystko - to tylko używanie w życiu na tym świecie; a życie ostateczne u twego Pana jest dla bogobojnych.</span>
<span data-aaya="36">A ktokolwiek uchyla się od wspominania Miłosiernego, to przypiszemy mu szatana jako towarzysza;</span>
<span data-aaya="37">Oni, w istocie, odsuwają ich od drogi, a ci sądzą, że są prowadzeni drogą prostą</span>
<span data-aaya="38">A kiedy w końcu człowiek przychodzi do Nas, mówi: "O, gdyby między mną i tobą była odległość dwóch wschodów!" Jakże zły ten towarzysz!</span>
<span data-aaya="39">I nie przyniesie wam żadnej korzyści tego Dnia - skoro czyniliście niesprawiedliwość - to, że będziecie współuczestnikami w karze.</span>
<span data-aaya="40">Czyż możesz spowodować, by słyszeli głusi, I albo czy poprowadzisz ślepego i tego, kto jest w zabłądzeniu oczywistym?</span>
<span data-aaya="41">Albo My ciebie zabierzemy i zemścimy się na nich;</span>
<span data-aaya="42">Albo pokażemy tobie to, co im obiecaliśmy, ponieważ, zaprawdę, jesteśmy nad nimi wszechwładni!</span>
<span data-aaya="43">Przeto trzymaj się mocno tego, co ci zostało objawione. Zaprawdę, jesteś na drodze prostej!</span>
<span data-aaya="44">To jest przypomnienie dla ciebie i dla twojego ludu; wy będziecie zapytywani.</span>
<span data-aaya="45">Zapytaj tych spośród Naszych posłańców, których posłaliśmy przed tobą: "Czy My ustanowiliśmy jakichś bogów poza Miłosiernym, którym należałoby oddawać cześć?"</span>
<span data-aaya="46">Posłaliśmy Mojżesza z Naszymi znakami do Faraona i jego starszyzny. A on powiedział: "Zaprawdę, jestem posłańcem Pana światów!"</span>
<span data-aaya="47">Lecz kiedy on przyszedł do nich z Naszymi znakami, oni wyśmiewali się z nich.</span>
<span data-aaya="48">A przecież nie pokazaliśmy im znaku, który by nie był większy od poprzedniego. I pochwyciliśmy ich karą - być może oni powrócą.</span>
<span data-aaya="49">I powiedzieli: "O czarowniku! Módl się za nami do twego Pana w imię przymierza, które zawarł z tobą. My na pewno pójdziemy drogą prostą!"</span>
<span data-aaya="50">A kiedy odwróciliśmy od nich karę, złamali przysięgę.</span>
<span data-aaya="51">I Faraon ogłosił wśród swego ludu, mówiąc: "O ludu mój! Czy nie do mnie należy królestwo Egiptu, jak i te rzeki, które płyną u moich stóp? Czy nie widzicie?</span>
<span data-aaya="52">Czy ja nie jestem lepszy niż ten, który jest biedakiem i zaledwie umie się jasno wyrazić?</span>
<span data-aaya="53">Dlaczego nie włożono mu bransolet ze złota albo dlaczego nie przyszli z nim aniołowie jako jego współtowarzysze?</span>
<span data-aaya="54">I Faraon uczynił swój lud lekkomyślnym, a oni go posłuchali. Zaprawdę, był to lud występny!</span>
<span data-aaya="55">Przeto kiedy Nas rozgniewali, zemściliśmy się na nich i potopiliśmy ich wszystkich.</span>
<span data-aaya="56">I uczyniliśmy ich rzeczą przeszłości i przykładem dla innych.</span>
<span data-aaya="57">A kiedy był przedstawiony syn Marii jako przykład, oto twój lud odwrócił się od niego.</span>
<span data-aaya="58">I powiedzieli: "Czy nasi bogowie nie są lepsi niż Jezus?" Oni przytoczyli ci ten przykład tylko dla sprzeczki. Oni są przecież ludem skłonnym do sporu.</span>
<span data-aaya="59">On jest tylko sługą, którego obdarzyliśmy dobrocią i którego uczyniliśmy przykładem dla synów Izraela.</span>
<span data-aaya="60">I jeślibyśmy chcieli, uczynilibyśmy z was aniołów, którzy by was zastąpili na ziemi.</span>
<span data-aaya="61">On jest, zaprawdę, zwiastunem Godziny! Nie powątpiewajcie o niej i postępujcie za mną! To jest droga prosta.</span>
<span data-aaya="62">I niech was nie zwiedzie szatan on jest waszym wrogiem jawnym.</span>
<span data-aaya="63">A kiedy przyszedł Jezus z jawnymi dowodami, powiedział: "Przyszedłem do was z mądrością i wyjaśnię wam nieco z tego, w czym się różnicie. Bójcie się więc Boga i słuchajcie mnie!</span>
<span data-aaya="64">Zaprawdę, Bóg jest moim Panem i waszym Panem! Przeto czcijcie Go! To jest droga prosta!"</span>
<span data-aaya="65">Lecz różne partie spośród nich poróżniły się między sobą. Biada więc niesprawiedliwym z powodu kary Dnia bolesnego!</span>
<span data-aaya="66">Czy, oni oczekują czegoś innego niż Godziny, która przyjdzie do nich nagle, kiedy nawet nie będą przeczuwali?</span>
<span data-aaya="67">Tego Dnia przyjaciele będą dla siebie wrogami, z wyjątkiem ludzi bogobojnych.</span>
<span data-aaya="68">"O słudzy moi! Nie obawiajcie się tego Dnia i nie bądźcie smutni!</span>
<span data-aaya="69">Wy, którzyście uwierzyli w Nasze znaki i poddali się całkowicie!</span>
<span data-aaya="70">Wejdźcie do Ogrodu, wy i wasze żony, będziecie uradowani!"</span>
<span data-aaya="71">Wśród nich będą krążyć podawane im naczynia ze złota i puchary; będzie w nich to, czego dusze zapragną i czym rozkoszują się oczy. I będziecie przebywać tam na wieki.</span>
<span data-aaya="72">Taki jest ten Ogród, który wam będzie dany w dziedzictwo za to, co czyniliście.</span>
<span data-aaya="73">Będą tam obfite owoce, z których będziecie jedli.</span>
<span data-aaya="74">Zaprawdę, grzesznicy w karze Gehenny będą przebywać na wieki!</span>
<span data-aaya="75">Nie doznają w niej ulgi i pozostaną tam w rozpaczy.</span>
<span data-aaya="76">I nie My byliśmy dla nich niesprawiedliwi, lecz oni sami czynili niesprawiedliwość.</span>
<span data-aaya="77">I będą krzyczeć: "O Maliku! Niech twój Pan skończy z nami!" On powie: "Wy musicie pozostać!"</span>
<span data-aaya="78">My przyszliśmy do was z prawdą, lecz, zaiste, większość z was odczuwa wstręt do prawdy.</span>
<span data-aaya="79">Czy oni przygotowali jakąś chytrą sprawę? bo My przygotowujemy!</span>
<span data-aaya="80">Czy sądzą, że My nie słyszymy ich tajemnych myśli i rozmów poufnych? Przeciwnie! Nasi posłańcy są przy nich, zapisują!</span>
<span data-aaya="81">Powiedz: "Jeśli Miłosierny posiada syna, ja jestem pierwszy z czcicieli!"</span>
<span data-aaya="82">Chwała niech będzie Panu niebios i ziemi, Panu Tronu, będącemu ponad to, co Jemu przypisują!</span>
<span data-aaya="83">Pozostaw ich więc! Niech oni się pogrążają i niech się zabawiają, aż spotkają ten Dzień, który im został obiecany!</span>
<span data-aaya="84">On jest Tym, który jest Bogiem w niebie i który jest Bogiem na ziemi. On jest Mądry, Wszechwiedzący!</span>
<span data-aaya="85">Błogosławiony niech będzie Ten, do którego należy królestwo niebios i ziemi i to, co jest między nimi! On posiada wiedzę o Godzinie! Do Niego zostaniecie sprowadzeni!</span>
<span data-aaya="86">Ci, których oni wzywają poza Nim, nie posiadają żadnej władzy wstawiennictwa, z wyjątkiem tych, którzy świadczą o prawdzie i posiadają wiedzę.</span>
<span data-aaya="87">I jeśli ich zapytasz: "Kto was stworzył?", oni z pewnością powiedzą: "Bóg. Jakże oni są oszukani!</span>
<span data-aaya="88">I jeszcze powiedział Posłaniec: "O Panie mój! Tamci - to są ludzie, którzy nie wierzą!"</span>
<span data-aaya="89">Jednak przebacz im i powiedz: "Pokój!" Potem oni się dowiedzą!</span>
</section>
<section data-sura="44">
<span data-name>سُوۡرَةُ الدُّخَانِ</span>
<span data-aaya="1">Ha. Mim.</span>
<span data-aaya="2">Na tę Księgę jasną!</span>
<span data-aaya="3">Zesłaliśmy ją w noc błogosławioną. - Zaprawdę, My jesteśmy ostrzegającymi! -</span>
<span data-aaya="4">Podczas tej nocy jest rozstrzygany wszelki mądry rozkaz,</span>
<span data-aaya="5">Jako rozkaz pochodzący od Nas - Zaprawdę, My jesteśmy posyłającymi! -</span>
<span data-aaya="6">Jako miłosierdzie od twojego Pana - Zaprawdę, On jest Słyszący, Wszechwiedzący! -</span>
<span data-aaya="7">Pana niebios i ziemi, i tego, co jest między nimi, jeśli jesteście przekonani o prawdzie!</span>
<span data-aaya="8">Nie ma boga, jak tylko On! On daje życie i On powoduje śmierć. On jest waszym Panem i Panem waszych praojców.</span>
<span data-aaya="9">Ależ przeciwnie! Oni pozostają w zwątpieniu, zabawiając się.</span>
<span data-aaya="10">Wypatruj więc Dnia, kiedy niebo przyniesie dym widoczny,</span>
<span data-aaya="11">Który okryje ludzi! To będzie kara bolesna!</span>
<span data-aaya="12">"Panie nasz! Odsuń od nas karę, my jesteśmy wierzącymi!"</span>
<span data-aaya="13">Gdzież dla nich napomnienie, skoro do nich przychodził posłaniec jawny?</span>
<span data-aaya="14">Wtedy oni odwrócili się od niego, mówiąc: "To jakiś pouczony, opętany!"</span>
<span data-aaya="15">Zaprawdę, My odsuwamy karę na krótko, wy przecież znowu powrócicie.</span>
<span data-aaya="16">W tym Dniu, kiedy My ich pochwycimy z największą gwałtownością, wtedy się zemścimy.</span>
<span data-aaya="17">Już doświadczyliśmy przed nimi lud Faraona, kiedy przyszedł do nich posłaniec szlachetny:</span>
<span data-aaya="18">"Oddajcie mi sługi Boga! Ja jestem dla was posłańcem pewnym.</span>
<span data-aaya="19">Nie powstawajcie przeciw Bogu! Ja przychodzę do was z władzą oczywistą.</span>
<span data-aaya="20">Szukam ucieczki u mego Pana i u waszego Pana, abyście mnie nie ukamienowali.</span>
<span data-aaya="21">A jeśli mi nie wierzycie, to oddzielcie się ode mnie!"</span>
<span data-aaya="22">I zawołał on do swego Pana: "Ci - to lud grzeszników!"</span>
<span data-aaya="23">"Przeto ruszaj w podróż nocą wraz z Moimi sługami; wy, zaprawdę, będziecie ścigani!</span>
<span data-aaya="24">I zostaw morze w spokoju; oto wojsko, które zostanie zatopione!"</span>
<span data-aaya="25">Ileż oni pozostawili ogrodów i źródeł!</span>
<span data-aaya="26">Ileż obsianych pól i szlachetnych miejsc!</span>
<span data-aaya="27">Ileż dobrobytu, w którym się pławili!</span>
<span data-aaya="28">Tak było! I My daliśmy to w dziedzictwo innemu ludowi.</span>
<span data-aaya="29">I nie zapłakało nad nimi ani niebo, ani ziemia, i nie była im dana żadna zwłoka.</span>
<span data-aaya="30">My wybawiliśmy synów Izraela od kary poniżającej</span>
<span data-aaya="31">- od Faraona. Zaprawdę, on był wyniosły wśród występnych!</span>
<span data-aaya="32">I wybraliśmy ich świadomie, ponad światami.</span>
<span data-aaya="33">I daliśmy im znaki, w których było doświadczenie jasne.</span>
<span data-aaya="34">Zaiste, ci zapewne powiedzą:</span>
<span data-aaya="35">"Doprawdy, jest tylko pierwsza śmierć i my nie będziemy wskrzeszeni!</span>
<span data-aaya="36">Przyprowadźcie nam więc naszych ojców, jeśli mówicie prawdę!"</span>
<span data-aaya="37">Czy oni są lepsi, czy lud Tubba i ci, którzy byli przed nimi? Wytrąciliśmy ich, ponieważ byli grzesznikami.</span>
<span data-aaya="38">My nie stworzyliśmy niebios i ziemi, i tego, co jest między nimi, dla zabawy.</span>
<span data-aaya="39">Stworzyliśmy je w całej prawdzie; lecz większość ludzi nie wie.</span>
<span data-aaya="40">Zaprawdę, Dzień rozstrzygnięcia - to czas spotkania dla wszystkich!</span>
<span data-aaya="41">To Dzień, kiedy przyjaciel nie wybawi przyjaciela od niczego; i oni nie będą mieli żadnej pomocy.</span>
<span data-aaya="42">Z wyjątkiem tych, nad którymi zmiłował się Bóg. On jest Potężny, Litościwy!</span>
<span data-aaya="43">Zaprawdę, drzewo Az-Zakkum</span>
<span data-aaya="44">- to pożywienie grzesznika!</span>
<span data-aaya="45">Ono jest jak miedź roztopiona, gotuje się we wnętrznościach,</span>
<span data-aaya="46">Jak wrząca woda!</span>
<span data-aaya="47">"Weźcie go i wrzućcie w środek czeluści piekielnych!</span>
<span data-aaya="48">Następnie lejcie na jego głowę karę gotującej się wody!"</span>
<span data-aaya="49">"Zakosztuj! Przecież ty jesteś potężny, szlachetny!</span>
<span data-aaya="50">Oto jest to, o czym powątpiewaliście!"</span>
<span data-aaya="51">Zaprawdę, bogobojni będą przebywać w miejscu bezpiecznym</span>
<span data-aaya="52">Wśród ogrodów i źródeł,</span>
<span data-aaya="53">Ubrani w atłas i brokat, zwróceni do siebie twarzami.</span>
<span data-aaya="54">Tak będzie! I połączymy ich w pary z hurysami o wielkich oczach.</span>
<span data-aaya="55">Oni tam będą wołać o wszelkiego rodzaju owoce, bezpieczni.</span>
<span data-aaya="56">Oni tam nie zakosztują śmierci, poza pierwszą śmiercią. Bóg wybawił ich od kary ognia piekielnego</span>
<span data-aaya="57">- łaska od twojego Pana. To jest osiągnięcie ogromne!</span>
<span data-aaya="58">My uczyniliśmy go łatwym, w twoim języku: być może, oni sobie przypomną!</span>
<span data-aaya="59">Wyczekuj więc, przecież i oni wyczekują!</span>
</section>
<section data-sura="45">
<span data-name>سُوۡرَةُ الۡجَاثِيَةِ</span>
<span data-aaya="1">Ha. Mim.</span>
<span data-aaya="2">Objawienie Księgi pochodzi od Boga, Potężnego, Mądrego!</span>
<span data-aaya="3">Zaprawdę, w niebiosach i na ziemi są znaki dla wierzących!</span>
<span data-aaya="4">W stworzeniu was samych i w mnogości wszelkich zwierząt - są znaki dla ludzi, którzy są przekonani;</span>
<span data-aaya="5">I w zmiennym następstwie nocy i dnia, i w tym darze, jaki Bóg zsyła z nieba dla ożywienia ziemi, po jej śmierci, i w zmianie kierunku wiatrów - są znaki dla ludzi rozumnych.</span>
<span data-aaya="6">Takie są znaki Boga, które My tobie recytujemy w całej prawdzie. W jakie więc opowiadanie, jeśli nie o Bogu i Jego znakach, oni uwierzą?</span>
<span data-aaya="7">Biada każdemu kłamcy, grzesznikowi!</span>
<span data-aaya="8">On słucha znaków Boga, które mu są recytowane, a potem trwa w uporze, wbijając się w dumę, jak gdyby ich wcale nie słyszał. Obwieść mu więc karę bolesną!</span>
<span data-aaya="9">A kiedy on pozna niektóre Nasze znaki, to bierze je sobie za przedmiot szyderstwa. Dla takich będzie kara poniżająca.</span>
<span data-aaya="10">Za nimi będzie Gehenna. I nie pomoże im nic to, co zyskali; ani też opiekunowie, których wzięli sobie poza Bogiem. Dla nich kara będzie straszna.</span>
<span data-aaya="11">To jest droga prosta! A dla tych, którzy odrzucili znaki swego Pana - kara gniewu będzie bolesna.</span>
<span data-aaya="12">Bóg jest Tym, który poddał wam morze, aby płynął po nim statek, na Jego rozkaz, i abyście poszukiwali pilnie Jego łaski. Być może, będziecie wdzięczni!</span>
<span data-aaya="13">On poddał wam to, co jest w niebiosach i co jest na ziemi - wszystko pochodzi od Niego. Zaprawdę, w tym są znaki dla ludzi, którzy się zastanawiają!</span>
<span data-aaya="14">Powiedz tym, którzy uwierzyli, aby przebaczali tym, którzy nie mają nadziei na Dni Boga; niechaj On wynagrodzi ludzi za to, czego dokonali.</span>
<span data-aaya="15">Kto czyni dobre dzieło, czyni je dla swojej duszy; a kto czyni zło, czyni przeciwko niej. Potem zostaniecie sprowadzeni do waszego Pana.</span>
<span data-aaya="16">Daliśmy synom Izraela Księgę, mądrość i proroctwo. Zaopatrzyliśmy ich we wspaniałe rzeczy i wynieśliśmy ich ponad światy.</span>
<span data-aaya="17">Daliśmy im jasne przykazania, lecz gdy przyszła do nich wiedza, oni się poróżnili z powodu wzajemnej zawiści. Zaprawdę, twój Pan rozstrzygnie w Dniu Zmartwychwstania to, w czym oni się różnili.</span>
<span data-aaya="18">Potem umieściliśmy ciebie na otwartej drodze rozkazu. Idź więc po niej, lecz nie idź za namiętnościami tych; którzy nie wiedzą.</span>
<span data-aaya="19">Zaprawdę, oni ci nie pomogą wcale przed Bogiem. Zaprawdę, ludzie niesprawiedliwi będą opiekunami jedni drugich, podczas gdy Bóg jest opiekunem bogobojnych.</span>
<span data-aaya="20">To są oczywiste wskazówki dla ludzi i droga prosta, i miłosierdzie dla ludzi, którzy są przekonani.</span>
<span data-aaya="21">Czy ci, którzy popełniają złe czyny, sądzą, że My będziemy ich traktować tak jak tych, którzy wierzą i którzy pełnią dobre dzieła, że jednakowe będzie ich życie i ich śmierć? Jakże źle oni rozsądzają!</span>
<span data-aaya="22">Bóg stworzył niebiosa i ziemię w prawdzie, aby każda dusza została nagrodzona za to, czego dokonała - i oni nie doznają niesprawiedliwości.</span>
<span data-aaya="23">Czy widziałeś tego, który wziął sobie namiętność za swego boga? Bóg sprowadził go z drogi w pełni wiedzy i położył pieczęć na jego słuchu i jego sercu; i położył zasłonę na jego spojrzeniu. Któż więc, poza Bogiem, poprowadzi go drogą prostą? Czyż wy się nie opamiętacie?</span>
<span data-aaya="24">Oni powiedzieli: "To przecież tylko nasze życie na tym świecie: umieramy i żyjemy, i unicestwia nas tylko czas. " Nie mają oni o tym żadnej wiedzy i tylko snują przypuszczenia.</span>
<span data-aaya="25">A kiedy są im recytowane Nasze znaki, jako dowody oczywiste, to jedynym ich argumentem są słowa: "Przyprowadźcie naszych ojców, jeśli mówicie prawdę!"</span>
<span data-aaya="26">Powiedz: "Bóg daje wam życie, potem sprowadza waszą śmierć; potem zbierze was na Dzień Zmartwychwstania, co do którego nie ma żadnej wątpliwości. Jednak większość ludzi nie wie."</span>
<span data-aaya="27">Do Boga należy królestwo niebios i ziemi. I w Dniu, kiedy nastanie Godzina, stracą ci, którzy idą za fałszem.</span>
<span data-aaya="28">I zobaczysz każdą nację przyklękającą; każda nacja będzie wezwana do swojej księgi: "Dzisiaj będzie wam zapłacone za to, co czyniliście.</span>
<span data-aaya="29">Ta Nasza księga mówi przeciw wam prawdę; My przecież zapisywaliśmy to, co czyniliście."</span>
<span data-aaya="30">A tych, którzy uwierzyli i którzy czynili dobre dzieła - to wprowadzi ich Pan do Swego miłosierdzia. To jest osiągnięcie oczywiste!</span>
<span data-aaya="31">A tym, którzy nie uwierzyli: "Czyż nie były wam recytowane Nasze znaki? Lecz wy wbiliście się w dumę i okazaliście się ludem grzeszników."</span>
<span data-aaya="32">A kiedy powiedziano: "Zaiste, obietnica Boga jest prawdą, jak i Godzina, co do której nie ma żadnej wątpliwości!", wy powiedzieliście: "My nie wiemy, co to jest Godzina. My tylko snujemy przypuszczenia, lecz nie jesteśmy wcale przekonani."</span>
<span data-aaya="33">I ukażą im się wtedy złe czyny, które popełnili, i obejmie ich to, z czego sami szydzili.</span>
<span data-aaya="34">I będzie im powiedziane: "Dzisiaj My was zapominamy, tak jak wy zapomnieliście spotkania tego waszego Dnia. Waszym miejscem schronienia będzie ogień i nie będziecie mieli żadnych pomocników!</span>
<span data-aaya="35">To was czeka za to, że wzięliście sobie znaki Boga za przedmiot szyderstwa; i oszukało was życie tego świata." Tego Dnia więc oni nie będą z niego wyprowadzeni ani też nie będą przyjęci do łaski.</span>
<span data-aaya="36">Przeto Bogu niech będzie chwała, Panu niebios i Panu ziemi, Panu światów!</span>
<span data-aaya="37">Do Niego należy wspaniałość w niebiosach i na ziemi! On jest Potężny, Mądry!</span>
</section>
<section data-sura="46">
<span data-name>سُوۡرَةُ الۡاَحۡقَافِ</span>
<span data-aaya="1">Ha. Mim.</span>
<span data-aaya="2">Objawienie Księgi pochodzi od Boga, Potężnego, Mądrego!</span>
<span data-aaya="3">My stworzyliśmy niebiosa i ziemię, i to, co jest między nimi, w prawdzie i na określony czas. Lecz ci, którzy nie wierzą, odwracają się od tego, do czego są nawoływani.</span>
<span data-aaya="4">Powiedz: "Czy widzieliście tych, do których się modlicie poza Bogiem? Pokażcie mi, co oni stworzyli z tego, co jest na ziemi; albo czy oni mają jakiś udział w niebiosach? Przynieście mi Księgę wcześniejszą niż ta; albo też jakiś ślad wiedzy, jeśli jesteście prawdomówni!"</span>
<span data-aaya="5">A kto błądzi bardziej niż ten, kto wzywa, poza Bogiem, tych, którzy mu nie odpowiedzą do Dnia Sądu. Oni nie dbają o jego wezwanie.</span>
<span data-aaya="6">A kiedy ludzie staną zebrani, oni będą dla nich wrogami i będą się wypierać ich czci.</span>
<span data-aaya="7">A kiedy są im recytowane Nasze znaki, jako jasne dowody,. ci, którzy nie uwierzyli, mówią o prawdzie do nich przychodzącej: "To są czary oczywiste!"</span>
<span data-aaya="8">Albo mówią: "On to wymyślił!" Powiedz: "Jeśli ja to wymyśliłem, to wy nie jesteście władni pomóc mi w czymś wobec Boga. On najlepiej wie, co wy o Nim rozpowiadacie. On wystarczy jako świadek między mną a wami. On jest Przebaczający, Litościwy!"</span>
<span data-aaya="9">Powiedz: "Ja nie jestem jakąś nowością wśród posłańców. Nie wiem też, co będzie ze mną i co będzie z wami. Ja tylko postępuję za tym, co mi zostało objawione. Ja jestem tylko jawnie ostrzegającym."</span>
<span data-aaya="10">Powiedz: "Czy zastanowiliście się? Jeśli to wszystko pochodzi od Boga i wy w to nie wierzycie - chociaż świadek spośród synów Izraela zaświadczył o podobnym temu i uwierzył - tylko wbiliście się w dumę..." Zaprawdę, Bóg nie prowadzi drogą prostą ludu niesprawiedliwych!</span>
<span data-aaya="11">Mówią ci, którzy nie wierzą tym, którzy uwierzyli: "Jeśliby było w tym jakieś dobro, to oni by nas nie wyprzedzili ku niemu." I ponieważ oni nie są przez nie prowadzeni drogą prostą, to z pewnością będą mówili: "To jest stare oszustwo!"</span>
<span data-aaya="12">Jeszcze dawniej została zesłana Księga Mojżesza, jako przewodnik i jako miłosierdzie. A to jest Księga potwierdzająca prawdę - w języku arabskim - dla ostrzeżenia tych, którzy są niesprawiedliwi, i radosna wieść dla czyniących dobro.</span>
<span data-aaya="13">Zaprawdę, nie ma obawy o tych, którzy mówią: "Nasz Pan to Bóg!", i potem idą prosto; oni nie będą zasmuceni.</span>
<span data-aaya="14">Oni będą mieszkańcami Ogrodu; będą tam przebywać na wieki. Taka będzie nagroda za to, co oni czynili.</span>
<span data-aaya="15">I poleciliśmy człowiekowi dobroć względem jego rodziców. Matka nosiła go w trudzie i urodziła go w trudzie. Noszenie go i jego odstawienie od piersi winno trwać trzydzieści miesięcy. Kiedy w końcu osiągnie on dojrzałość i dojdzie do czterdziestego roku, mówi: "Panie mój! Natchnij mnie, abym podziękował za Twoją dobroć, którą okazałeś mnie i moim rodzicom; i abym czynił dobro, które by się Tobie podobało. Uczyń dla mnie dobro w moim potomstwie. Oto ja nawróciłem się do Ciebie i oto jestem wśród tych, którzy się całkowicie poddali!"</span>
<span data-aaya="16">To są ci, od których My przyjmujemy wszystko najlepsze, co uczynili, a pobłażliwie osądzimy ich złe czyny. Oni będą wśród mieszkańców Ogrodu, zgodnie z obietnicą prawdy, która została im dana.</span>
<span data-aaya="17">A jest taki, który mówi swoim rodzicom: "Do licha z wami! Czy możecie mi obiecać, że zostanę wyprowadzony? Przecież już przeminęły pokolenia przede mną!" Oni zaś wzywają Boga na pomoc: "Biada tobie! Uwierz! Przecież obietnica Boga - to prawda!" On powie: "To są baśnie praojców!"</span>
<span data-aaya="18">Oto ci, na których sprawdziło się słowo dotyczące ludów - dżinów i ludzi - które już minęły przed nimi. Zaprawdę, oni ponieśli stratę!</span>
<span data-aaya="19">Dla wszystkich będą stopnie, w zależności od tego, co czynili; aby Bóg wypłacił im słuszną miarą za ich uczynki - i oni nie doznają niesprawiedliwości.</span>
<span data-aaya="20">Tego Dnia, kiedy będą wystawieni na ogień ci, którzy nie uwierzyli: "Wy trwoniliście wasze wspaniałe dobra w życiu na tym świecie i cieszyliście się nimi, a dzisiaj będziecie wynagrodzeni karą poniżenia za to, że byliście dumni na ziemi, bez żadnego prawa, i za to, że byliście występni."</span>
<span data-aaya="21">I wspomnij brata ludu Ad, kiedy on ostrzegał swój lud przy wydmach piaszczystych: - a byli tam już ostrzegający w przeszłości, przed nim i po nim - "Czcijcie tylko Boga! ja obawiam się dla was kary Dnia Strasznego."</span>
<span data-aaya="22">Oni powiedzieli: "Czy ty przyszedłeś do nas, aby odwrócić nas od naszych bogów? Przynieś nam to, co nam obiecujesz, jeśli jesteś z liczby prawdomównych!"</span>
<span data-aaya="23">Powiedział: "Władza jest jedynie u Boga, a ja przekazuję wam tylko to, z czym zostałem posłany; lecz widzę, że jesteście ludem, który żyje w nieświadomości."</span>
<span data-aaya="24">A kiedy oni zobaczyli chmurę zbliżającą się do ich dolin, powiedzieli: "To jest chmura, która nam przyniesie deszcz." Przeciwnie! To jest to, co staraliście się przyśpieszyć: wiatr, w którym jest dotkliwe cierpienie.</span>
<span data-aaya="25">On zniszczy wszelką rzecz na rozkaz swego Pana. I rankiem były widoczne tylko ich mieszkania. W ten sposób My płacimy ludowi grzeszników!</span>
<span data-aaya="26">My umocniliśmy ich w takim stanie, w jakim nie umocniliśmy was; i daliśmy im słuch, spojrzenie i serce. Lecz na nic im się zdał ich słuch, spojrzenie i serce, bo oni odrzucili Nasze znaki; i objęło ich to, z czego oni się wyśmiewali.</span>
<span data-aaya="27">Zniszczyliśmy te miasta, które były wokół was; skierowaliśmy do nich Nasze znaki - być może, oni zawrócą.</span>
<span data-aaya="28">A dlaczegoż to nie pomogli im ci, których oni wzięli sobie za bogów, poza Bogiem, jako sposób zbliżenia? Przeciwnie, oni odeszli od nich. Takie jest ich oszustwo i to, co oni wymyślili.</span>
<span data-aaya="29">Oto skierowaliśmy do ciebie pewną grupę dżinów, żeby posłuchali Koranu. A kiedy się tam zjawili; powiedzieli: "Słuchajcie w milczeniu!" A kiedy wysłuchali do końca, zwrócili się do swego ludu, aby go ostrzegać.</span>
<span data-aaya="30">Powiedzieli: "O ludu nasz! Oto słyszeliśmy Księgę zesłaną po Mojżeszu, potwierdzającą prawdę tego, co zostało objawione przed nią, która prowadzi ku prawdzie i ku drodze prostej.</span>
<span data-aaya="31">O ludu nasz! Odpowiedzcie wzywającemu w imieniu Boga i uwierzcie w Niego! On przebaczy wam wasze grzechy, i uchroni was przed karą bolesną.</span>
<span data-aaya="32">A kto nie odpowie wzywającemu w imieniu Boga... - to przecież on nie jest zdolny udaremnić Jego władzy na ziemi i nie ma, poza Nim, żadnych opiekunów. Tacy są w zabłądzeniu jawnym!"</span>
<span data-aaya="33">A czyż oni nie widzieli, że Bóg, który stworzył niebiosa i ziemię i nie doznał przez to zmęczenia, jest w mocy ożywić umarłych? Tak! Zaprawdę, On jest nad każdą rzeczą wszechwładny!</span>
<span data-aaya="34">W Dniu, kiedy zostaną wystawieni na ogień ci, którzy nie uwierzyli: "Czy to nie jest prawda?" Powiedzą: "Tak! Na naszego Pana!" On powie: "Zakosztujcie więc kary za to, że nie uwierzyliście!"</span>
<span data-aaya="35">Bądź więc cierpliwy, tak jak byli cierpliwi ci z posłańców, którzy odznaczali się zdecydowaniem. I nie staraj się przyśpieszać dla nich tego Dnia; tego bowiem Dnia, kiedy oni zobaczą, co im zostało obiecane, wyda im się, że nie przebywali w grobie więcej, jak tylko jedną godzinę dnia. Oto obwieszczenie! Któż zatem zostanie zgubiony, jeśli nie lud bezbożny?!</span>
</section>
<section data-sura="47">
<span data-name>سُوۡرَةُ مُحَمَّدٍ</span>
<span data-aaya="1">Ci, którzy nie wierzą i którzy odsunęli się od drogi Pana - On udaremni ich uczynki.</span>
<span data-aaya="2">A ci, którzy wierzą i którzy pełnili dobre dzieła, i którzy wierzą w to, co zostało objawione Muhammadowi - a to jest prawda od ich Pana - to On zgładzi ich złe działania i udoskonali ich ducha.</span>
<span data-aaya="3">Tak jest dlatego, że ci, którzy nie wierzą, postępują za kłamstwem; natomiast ci, którzy wierzą, postępują za prawdą od ich Pana. W ten sposób Bóg przytacza ludziom przykłady.</span>
<span data-aaya="4">Kiedy więc spotkacie tych, którzy nie wierzą, to uderzcie ich mieczem po szyi; a kiedy ich całkiem rozbijecie, to mocno zaciśnijcie na nich pęta. A potem albo ich ułaskawicie, albo żądajcie okupu, aż wojna złoży swoje ciężary. Tak jest! Lecz jeśliby zechciał Bóg, to Sam zemściłby się na nich, lecz On chciał doświadczyć jednych przez drugich. A co do tych, którzy zostaną zabici na drodze Boga, to On nie uczyni ich uczynków daremnymi.</span>
<span data-aaya="5">On poprowadzi ich drogą prostą i udoskonali ich ducha,</span>
<span data-aaya="6">I wprowadzi ich do Ogrodu, który im dał poznać.</span>
<span data-aaya="7">O wy, którzy wierzycie! Jeśli pomożecie Bogu, to i On wam pomoże i umocni wasze stopy.</span>
<span data-aaya="8">A ci, którzy nie uwierzyli - to biada im! Bóg udaremni ich uczynki.</span>
<span data-aaya="9">Tak jest dlatego, że oni okazują wstręt do tego, co zesłał Bóg; On zaś uczyni daremnymi ich działania.</span>
<span data-aaya="10">A czyż oni nie wędrowali po ziemi i nie widzieli, jaki był ostateczny koniec tych, którzy byli przed nimi? Zniszczył ich Bóg - i niewiernych czeka koniec podobny.</span>
<span data-aaya="11">Jest tak dlatego, że Bóg jest opiekunem tych, którzy uwierzyli, i że dla niewiernych nie ma żadnego opiekuna.</span>
<span data-aaya="12">Zaprawdę, Bóg wprowadzi tych, którzy uwierzyli i pełnili dobre dzieła, do Ogrodów, gdzie w dole płyną strumyki. A ci, którzy nie uwierzyli, będą używali i będą jedli jak zwierzęta, i ogień będzie ich miejscem przebywania.</span>
<span data-aaya="13">Ileż to miast, silniejszych potęgą niż twoje miasto, które ciebie wypędziło - zniszczyliśmy i I nie było dla nich żadnego pomocnika!</span>
<span data-aaya="14">Czyż ten, kto się trzyma jasnego dowodu, pochodzącego od jego Pana, jest taki jak ten, któremu się upiększa zło jego działania? Oni poszli za swoimi namiętnościami.</span>
<span data-aaya="15">To jest podobieństwo Ogrodu, który został obiecany bogobojnym: będą w nim strumyki wody nie ulegającej zepsuciu i strumyki mleka, którego smak się nie zmienia, i strumyki wina - rozkosz dla popijających, i strumyki oczyszczonego miodu. I będą tam dla nich wszelkiego rodzaju owoce; i przebaczenie od ich Pana. Czyż oni mogą być jak ten, kto na wieki przebywa w ogniu, jak ci, którzy będą pojeni wrzącą wodą, rozrywającą im wnętrzności?</span>
<span data-aaya="16">Wśród nich są tacy, którzy cię słuchają; ale kiedy wyjdą od ciebie, mówią do tych, którzy otrzymali wiedzę: "Cóż to on powiedział właśnie teraz?" To są ci, na których sercach Bóg położył pieczęć i którzy poszli za swoimi namiętnościami.</span>
<span data-aaya="17">A tych, którzy poszli drogą prostą, On wzmocnił na tej prostej drodze i dał im bogobojność.</span>
<span data-aaya="18">Czy oni oczekują czegoś innego aniżeli tej Godziny, która przyjdzie do nich nagle? Przyszły już przecież jej oznaki. I do czegoż im będzie, kiedy ona do nich przyszła, ich wspominanie?</span>
<span data-aaya="19">Przeto wiedz, że nie ma boga, jak tylko Bóg! Proś o przebaczenie za twój grzech, i dla wierzących - mężczyzn i kobiet! Bóg zna wasze miejsca pobytu, jak i miejsce wytchnienia.</span>
<span data-aaya="20">Mówią ci, którzy uwierzyli: "Dlaczego nie została zesłana jakaś sura?" A kiedy zostaje zesłana jakaś sura, pewnie wyłożona, i wspomina się w niej walkę, widzisz, jak ci, których serca są chore, spoglądają na ciebie zamglonym spojrzeniem umierającego. A lepsze byłoby dla nich</span>
<span data-aaya="21">Posłuszeństwo i słowo odpowiednie. A skoro sprawa jest postanowiona, lepiej byłoby dla nich, aby byli szczerzy wobec Boga.</span>
<span data-aaya="22">Czy, wy może, jeśli się odwrócicie, będziecie mogli szerzyć zgorszenie na ziemi i rozrywać wasze związki pokrewieństwa?</span>
<span data-aaya="23">Tamci to tacy, których przeklął Bóg, tak iż uczynił ich głuchymi i oślepił ich spojrzenia.</span>
<span data-aaya="24">Czyż oni nie zastanowią się nad Koranem? Czyż na ich serca nałożono zasuwy?</span>
<span data-aaya="25">Zaprawdę, tych, którzy obrócili się na piętach, kiedy stała się dla nich jasna droga prosta - szatan skusił, a Bóg dał im zwłokę.</span>
<span data-aaya="26">Jest tak dlatego, że oni powiedzieli ludziom, którzy czuli wstręt do tego, co zesłał Bóg: "My wam będziemy posłuszni w części sprawy." Lecz Bóg zna ich tajemnice.</span>
<span data-aaya="27">Jakże to będzie, kiedy aniołowie ich zabiorą, bijąc ich po twarzy i po plecach?</span>
<span data-aaya="28">Tak jest dlatego, że oni poszli za tym wszystkim, co wywołuje gniew Boga, a czuli wstręt do tego, co Jemu się podoba. Przeto On uczynił daremnymi ich postępki.</span>
<span data-aaya="29">Czy sądzą ci, w których sercach tkwi choroba, iż Bóg nie ujawni ich zawiści?</span>
<span data-aaya="30">I jeślibyśmy zechcieli, to pokazalibyśmy ich tobie i poznałbyś ich z pewnością po ich znamionach; i poznałbyś ich z pewnością po fałszywości ich mowy. A Bóg zna ich działania.</span>
<span data-aaya="31">My na pewno będziemy was doświadczać, aby poznać tych spośród was, którzy są gorliwi w walce, tych, którzy są wytrwali, i wybadać wiadomości o was.</span>
<span data-aaya="32">Zaprawdę, ci, którzy nie uwierzyli i którzy odsunęli się od drogi Boga, i którzy oddzielili się od Posłańca, wtedy kiedy stała się dla nich jasna droga prosta - nie zaszkodzą w niczym Bogu, który uczyni daremnymi ich działania.</span>
<span data-aaya="33">O wy, którzy wierzycie! Słuchajcie Boga i słuchajcie Posłańca! Nie czyńcie daremnymi waszych uczynków!</span>
<span data-aaya="34">Zaprawdę, tym, którzy nie uwierzyli i którzy odsunęli się od drogi Boga, potem umarli, będąc niewiernymi - tym Bóg nie przebaczy.</span>
<span data-aaya="35">Nie słabnijcie więc i wzywajcie do pokoju, kiedy jesteście górą. Bóg jest z wami. On nie zniweczy waszych dzieł.</span>
<span data-aaya="36">Życie tego świata jest tylko grą i zabawą. A jeśli wierzycie i jeśli jesteście bogobojni, to On da wam wasze nagrody i nie będzie pytał o wasze majątki.</span>
<span data-aaya="37">Jeśliby On was o nie pytał i jeśliby na was nalegał, to wy byście skąpili i On ukazałby wasze zawiści.</span>
<span data-aaya="38">Oto jesteście tymi, którzy zostali wezwani, abyście rozdawali na drodze Boga. A wśród was są tacy, którzy skąpią. A kto skąpi, ten skąpi dla siebie samego. Bóg jest Bogaty, a wy jesteście biedni. Jeśli się odwrócicie, On zamieni was na inny lud; i oni nie będą wam podobni.</span>
</section>
<section data-sura="48">
<span data-name>سُوۡرَةُ الۡفَتۡحِ</span>
<span data-aaya="1">Zaprawdę, daliśmy tobie jasne zwycięstwo,</span>
<span data-aaya="2">Aby ci przebaczył Bóg twoje pierwsze i ostatnie grzechy i aby dopełnił Swoją dobroć dla ciebie, i aby cię poprowadził drogą prostą,</span>
<span data-aaya="3">I aby ci dopomógł pomocą potężną.</span>
<span data-aaya="4">On, który zesłał spokój bezpieczeństwa w serca wiernych, aby pomnożyć wiarę wraz z ich wiarą - Do Boga należą wojska niebios i ziemi. Bóg jest wszechwiedzący, mądry! -</span>
<span data-aaya="5">I aby wprowadzić wierzących i wierzące do Ogrodów, gdzie w dole płyną strumyki; oni tam będą przebywać na wieki. I On odpuści im ich złe czyny. To jest w oczach Boga osiągnięcie ogromne!</span>
<span data-aaya="6">I ukarze On obłudników - mężczyzn i kobiety, i bałwochwalców - mężczyzn i kobiety, którzy mają złe mniemanie o Bogu. Przeciwko nim będzie zły obrót losu. Bóg zagniewał się na nich i przeklął ich; i przygotował dla nich Gehennę. A jakże nieszczęsne to miejsce ostatecznej wędrówki!</span>
<span data-aaya="7">Do Boga należą wojska niebios i ziemi. Bóg jest potężny, mądry!</span>
<span data-aaya="8">Zaprawdę, wysłaliśmy ciebie jako świadka, głosiciela radosnej wieści i jako ostrzegającego; abyście uwierzyli w Boga i Jego Posłańca, abyście mu pomagali,</span>
<span data-aaya="9">Abyście go szanowali i abyście głosili Jego chwałę o świcie i o zmierzchu.</span>
<span data-aaya="10">Zaprawdę, ci, którzy składają tobie przysięgę wierności, przysięgają Bogu! Ręka Boga jest położona na ich rękach. A ten, kto złamie przysięgę, złamie ją przeciw sobie samemu. A ten, kto wypełnił zobowiązanie wobec Boga, ten otrzyma od Niego nagrodę ogromną.</span>
<span data-aaya="11">Powiedzą tobie Beduini, którzy pozostali w tyle: "My jesteśmy zajęci naszymi majątkami i naszymi rodzinami. Proś więc o przebaczenie dla nas!" Oni będą mówić swoimi językami to, czego nie ma w ich sercach. Powiedz: "A kto będzie posiadał coś dla was wobec Boga, jeśli on zechce dla was jakiejś szkody albo też zapragnie dla was jakiejś korzyści?" Tak! On jest w pełni świadomy tego, co wy czynicie.</span>
<span data-aaya="12">Ale przeciwnie! Wy sądziliście mylnie, że Posłaniec i wierni nigdy nie powrócą do swoich rodzin; i to było upiększone w waszych sercach. Wy uczyniliście złe przypuszczenie; wy byliście ludem zepsutym.</span>
<span data-aaya="13">A ten, kto nie wierzy w Boga i Jego Posłańca - My, zaprawdę, przygotowaliśmy dla niewiernych ogień płonący!</span>
<span data-aaya="14">Do Boga należy królestwo niebios i ziemi. On przebacza temu, komu chce; i On karze tego, kogo chce. Bóg jest przebaczający, litościwy!</span>
<span data-aaya="15">Będą mówili ci, którzy pozostali w tyle: - kiedy wyruszycie po łupy, aby je zabrać - "Pozwólcie nam pójść za wami!" Oni pragną zmienić słowa Boga. Powiedz: "Wy nie pójdziecie za nami. Tak powiedział przedtem Bóg!" Oni powiedzą: "Wcale nie! Wy nam zazdrościcie." Przeciwnie! Oni nie rozumieją nic albo niewiele.</span>
<span data-aaya="16">Powiedz Beduinom, którzy pozostali w tyle: "Będziecie niebawem wezwani przeciwko ludowi odznaczającemu się groźną dzielnością. Będziecie walczyć z nimi albo też oni się całkowicie poddadzą. Jeśli będziecie posłuszni, to Bóg da wam piękną nagrodę; a jeśli się odwrócicie plecami, jak odwróciliście się plecami przedtem, to On ukarze was karą bolesną."</span>
<span data-aaya="17">Nie ma jednak żadnej nagany dla ślepego, nie ma też żadnej nagany dla kulawego ani też nie ma żadnej nagany dla chorego. A kto będzie posłuszny Bogu i Jego Posłańcowi, tego On wprowadzi do Ogrodów, gdzie w dole płyną strumyki. A kto odwróci się plecami, tego On ukarze karą bolesną.</span>
<span data-aaya="18">Spodobali się Bogu wierni, kiedy złożyli tobie przysięgę na wierność pod drzewem. On poznał, co było w ich sercach, i zesłał na nich spokój bezpieczeństwa, i dał im w nagrodę bliskie zwycięstwo</span>
<span data-aaya="19">I mnóstwo łupów, które mieli zabrać. Bóg jest potężny, mądry!</span>
<span data-aaya="20">Bóg obiecał wam liczne łupy, które weźmiecie. On przyśpieszył to dla was, a powstrzymał ręce ludzi od was, aby to było znakiem dla wiernych i aby On poprowadził was drogą prostą.</span>
<span data-aaya="21">I jeszcze inne rzeczy, którymi wy nie zdołaliście zawładnąć; Bóg już je objął, bo Bóg jest nad każdą rzeczą wszechwładny!</span>
<span data-aaya="22">A gdyby walczyli z wami ci, którzy nie uwierzyli, to oni, z pewnością, odwróciliby się plecami; i wtedy nie znaleźliby ani opiekuna, ani pomocnika.</span>
<span data-aaya="23">To jest zgodne ze zwyczajem Boga, jak to było już przedtem; ty przecież nie znajdziesz żadnej zmiany w zwyczaju Boga.</span>
<span data-aaya="24">On powstrzymał ich ręce od was i wasze ręce od nich w dolinie Mekki, kiedy dał wam zwycięstwo nad nimi. Bóg widzi dobrze to, co czynicie.</span>
<span data-aaya="25">Tacy są ci, którzy nie uwierzyli, którzy odsunęli was od świętego Meczetu i którzy powstrzymali zwierzęta ofiarne, aby nie mogły przybyć na swoje miejsce. I jeśliby niewierni - mężczyźni i kobiety, których wy nie znaliście i mogliście ich podeptać, tak iż spadłoby na was z ich powodu przewinienie, zupełnie nieświadomie - a Bóg wprowadził do Swego miłosierdzia, kogo chce - jeśliby oni się jasno oddzielili, to wtedy ukaralibyśmy tych spośród nich, którzy nie uwierzyli, cierpieniem bolesnym.</span>
<span data-aaya="26">Kiedy ci, którzy nie uwierzyli, umieścili w swoich sercach zapalczywość, zapalczywość pogaństwa, Bóg zesłał Swój spokój i bezpieczeństwo na Swojego Posłańca i na wiernych i uczynił dla nich nieodłącznym słowo bojaźni Bożej; oni mieli do niego prawo i byli jego godni. Bóg o każdej rzeczy jest wszechwiedzący!</span>
<span data-aaya="27">Bóg uczynił prawdziwym dla Swego Posłańca widzenie prawdy: "Wy wejdziecie z pewnością bezpieczni do świętego Meczetu, Jeśli Bóg zechce, z ogolonymi głowami i przyciętymi, nie obawiając się. On wiedział to, czego wy nie wiedzieliście, i przygotował, obok tego, bliskie zwycięstwo.</span>
<span data-aaya="28">On, który wysłał Swego Posłańca z drogą prostą i religią prawdy, aby jej dać wyższość nad wszelką religią! A Bóg wystarczy jako świadek!</span>
<span data-aaya="29">Muhammad jest posłańcem Boga. Ci, którzy są razem z nim, są gwałtowni wobec niewiernych, a miłosierni względem siebie. Widzisz ich kłaniających się, wybijających pokłony, poszukujących łaski Boga i Jego zadowolenia. Ich znamię jest na ich twarzach, od śladów wybijania pokłonów. Taka jest ich przypowieść w Torze i taka jest ich przypowieść w Ewangelii: "Są oni jak ziarno zasiane, które wypuszcza kiełek i wzmacnia go, i staje się twardy, i trzyma się prosto na swoim źdźble, wprawiając w podziw siewców" - to, żeby przez nich doprowadzić do wściekłości niewiernych. Bóg obiecał tym spośród nich, którzy uwierzyli i pełnili dobre dzieła, przebaczenie i nagrodę ogromną.</span>
</section>
<section data-sura="49">
<span data-name>سُوۡرَةُ الۡحُجُراتِ</span>
<span data-aaya="1">O wy, którzy wierzycie! Nie wysuwajcie się naprzód przed Bogiem i Jego Posłańcem i bójcie się Boga! Zaprawdę, Bóg jest słyszący, widzący!</span>
<span data-aaya="2">O wy, którzy wierzycie! Nie podnoście waszych głosów ponad głos Proroka! I nie zwracajcie się do niego głosem podniesionym - jak to czynicie między sobą - aby nie stały się daremne wasze uczynki, kiedy nie jesteście świadomi.</span>
<span data-aaya="3">Zaprawdę, ci, którzy zniżają głos w obecności Posłańca Boga - to są ci, których serca doświadczył Bóg dla bogobojności. Dla nich będzie przebaczenie i nagroda ogromna.</span>
<span data-aaya="4">Zaprawdę, ci, którzy ciebie wzywają z tyłu komnat, przeważnie tego nie rozumieją.</span>
<span data-aaya="5">A jeśliby oni byli cierpliwi, aż ty do nich wyjdziesz, to byłoby lepiej dla nich. A Bóg jest przebaczający, litościwy!</span>
<span data-aaya="6">O wy, którzy wierzycie! Jeśli przyjdzie do was jakiś zły człowiek z wieścią, to starajcie się rozeznać, żebyście nie urazili ludzi nieświadomie i abyście potem nie żałowali tego, co uczyniliście.</span>
<span data-aaya="7">I wiedzcie, że Posłaniec Boga jest pośród was. Jeśliby on posłuchał was w wielu sprawach, to z pewnością ponieślibyście szkodę. Lecz Bóg dał wam pokochać wiarę i On ozdobił ją w waszych sercach, a uczynił dla was nienawistną niewiarę, zepsucie i nieposłuszeństwo. Tacy - oni idą drogą prawości.</span>
<span data-aaya="8">To jest łaska Boga i dobrodziejstwo. Bóg jest wszechwiedzący, mądry!</span>
<span data-aaya="9">Jeśli dwie partie spośród wiernych zwalczają się, to ustanówcie między nimi pokój. A jeśli jedna z nich będzie nadal występować przeciw drugiej, to zwalczajcie tę, która się buntuje, aż zwróci się ku rozkazowi Boga. A jeśli się podda, to ustanówcie między nimi pokój według sprawiedliwości i postępujcie bezstronnie! Zaprawdę, Bóg miłuje ludzi, którzy postępują według słuszności.</span>
<span data-aaya="10">Wierni są przecież braćmi! Ustanawiajcie więc pokój między waszymi dwoma braćmi i bójcie się Boga! Być może, wy dostąpicie miłosierdzia.</span>
<span data-aaya="11">O wy, którzy wierzycie! Niech jedni ludzie nie szydzą z drugich; być może, tamci są lepsi od nich. Ani też kobiety - z kobiet; być może, tamte są lepsze od nich. I nie zniesławiajcie siebie samych; i nie obrzucajcie się wyzwiskami. Jakże złe jest słowo "zepsucie" - po przyjęciu wiary! A ten, kto się nie nawróci - to ci - oni są niesprawiedliwi.</span>
<span data-aaya="12">O wy, którzy wierzycie! Unikajcie wielce podejrzeń. Zaprawdę, niektóre podejrzenia są grzechem! Nie szpiegujcie się wzajemnie! Nie obmawiajcie jedni drugich w ich nieobecności! Czy chciałby któryś z was jeść ciało swego brata, kiedy on umarł? Przecież czulibyście wstręt do tego. Bójcie się Boga! Zaprawdę, Bóg jest przebaczający, litościwy!</span>
<span data-aaya="13">O ludzie! Oto stworzyliśmy was z mężczyzny i kobiety i uczyniliśmy was ludami i plemionami, abyście się wzajemnie znali. Zaprawdę, najbardziej szlachetny spośród was, w obliczu Boga, to najbardziej bogobojny spośród was! Zaprawdę, Bóg jest wszechwiedzący, dobrze świadomy!</span>
<span data-aaya="14">Powiedzieli Beduini: "My wierzymy!" Powiedz: "Wy nie wierzycie; lecz raczej powiedzcie: 'My poddaliśmy się całkowicie!', - bo wiara nie weszła jeszcze w wasze serca." A jeśli wy będziecie posłuszni Bogu i Jego Posłańcowi, to On w niczym nie umniejszy waszych uczynków. Zaprawdę, Bóg jest przebaczający, litościwy!</span>
<span data-aaya="15">Wiernymi są tylko ci, którzy uwierzyli w Boga i Jego Posłańca - potem nie mieli wątpliwości - i walczyli swoimi majątkami i swoimi osobami na drodze Boga. Tacy - oni są prawdomówni!</span>
<span data-aaya="16">Powiedz: "Czyż będziecie pouczać Boga o waszej religii, skoro Bóg wie, co jest w niebiosach i co jest na ziemi? I Bóg o każdej rzeczy jest wszechwiedzący?!"</span>
<span data-aaya="17">Oni przedstawiają jako łaskawość dla ciebie to, iż przyjęli islam. Powiedz: "Nie przedstawiajcie waszego islamu jako łaskawości dla mnie. Przeciwnie, to Bóg obdarzył was łaską, że poprowadził was drogą prostą ku wierze - jeśli wy jesteście prawdomówni!"</span>
<span data-aaya="18">Zaprawdę, Bóg zna to, co skryte w niebiosach i na ziemi! I Bóg widzi jasno to, co wy czynicie!</span>
</section>
<section data-sura="50">
<span data-name>سُوۡرَةُ قٓ</span>
<span data-aaya="1">Kaf. Na Koran wspaniały!</span>
<span data-aaya="2">Tak! Zdziwili się oni, że przyszedł do nich ostrzegający spośród nich. I powiedzieli niewierni: "To jest rzecz zadziwiająca!</span>
<span data-aaya="3">Czy kiedy pomrzemy i staniemy się prochem?... To jest powrót daleki!"</span>
<span data-aaya="4">My przecież wiemy, ilu ich ziemia pochłania. U Nas jest księga zachowująca.</span>
<span data-aaya="5">Lecz przeciwnie! Kiedy przyszła do nich prawda, oni uznali ją za kłamstwo; i znajdują się w stanie zamętu. Czyż oni nie spoglądali na niebo ponad sobą?</span>
<span data-aaya="6">Czyż nie widzieli, jak je zbudowaliśmy i ozdobiliśmy, iż nie ma na nim żadnych pęknięć?</span>
<span data-aaya="7">A ziemię rozpostarliśmy i rzuciliśmy na nią solidnie stojące. I sprawiliśmy, iż wyrosły na niej parami wszelkie rozkoszne rodzaje,</span>
<span data-aaya="8">Do patrzenia i dla przypomnienia każdemu słudze, który się nawraca.</span>
<span data-aaya="9">I zesłaliśmy z nieba wodę przynoszącą błogosławieństwo, i dzięki niej sprawiliśmy, iż wyrosły ogrody i ziarno żniwa;</span>
<span data-aaya="10">I drzewa palmowe, wyniosłe, dźwigające kiście owoców ułożone jedne nad drugimi</span>
<span data-aaya="11">- to jako zaopatrzenie dla Naszych sług. I ożywiliśmy dzięki niej krainę umarłą. Takie będzie zmartwychwstanie!</span>
<span data-aaya="12">A przed nimi zaprzeczali prawdzie: lud Noego i mieszkańcy Ar-Rass, i lud Samud;</span>
<span data-aaya="13">Lud Ad i Faraon, i bracia Lota;</span>
<span data-aaya="14">I mieszkańcy Gąszczu, i lud Tubba. Oni wszyscy za kłamców uznawali posłańców. Wtedy sprawdziła się Moja obietnica.</span>
<span data-aaya="15">Czyż zaniemogliśmy przez pierwsze stworzenie? Przeciwnie! Oni powątpiewają w nowe stworzenie.</span>
<span data-aaya="16">My stworzyliśmy człowieka i wiemy, co podszeptuje jemu dusza. My jesteśmy bliżej niego aniżeli arteria jego szyi.</span>
<span data-aaya="17">Kiedy spotykają się dwaj spotykający, siedząc z prawej strony i z lewej,</span>
<span data-aaya="18">Człowiek nie wypowie ani jednego słowa, które by nie dotarło do będącego przy nim nadzorcy.</span>
<span data-aaya="19">I nadejdzie ukojenie śmierci naprawdę. Oto od czego stroniłeś!</span>
<span data-aaya="20">I zadmą w trąbę. Oto Dzień grozy!</span>
<span data-aaya="21">I każdej duszy towarzyszy popędzający i świadek.</span>
<span data-aaya="22">"Ty wcale nie dbałeś o to, więc zdjęliśmy z ciebie zasłonę i dzisiaj twoje spojrzenie jest przenikliwe. "</span>
<span data-aaya="23">I powie jego towarzysz: "Oto co przygotowałem!"</span>
<span data-aaya="24">"Rzućcie do Gehenny każdego uporczywie niewiernego,</span>
<span data-aaya="25">Sprzeciwiającego się dobru, występnego, szerzącego zwątpienie,</span>
<span data-aaya="26">Który umieścił obok Boga innego boga! Wrzućcie go więc obydwaj do kary strasznej!"</span>
<span data-aaya="27">Powie jego towarzysz: "Panie nasz! Ja nie przyczyniłem się do tego, że on się zbuntował, lecz on daleko zabłądził."</span>
<span data-aaya="28">Bóg powie: "Nie sprzeczajcie się przede Mną! Ja już wysłałem do was Moją groźbę.</span>
<span data-aaya="29">Nie zmienia się u Mnie słowo ani też Ja nie jestem tyranem dla Moich sług."</span>
<span data-aaya="30">Tego Dnia powiemy do Gehenny: "Czy jesteś już zapełniona?" A ona powie: "Czy może być więcej?"</span>
<span data-aaya="31">I będzie przybliżony Ogród dla bogobojnych, będzie niedaleko.</span>
<span data-aaya="32">Oto co wam zostało obiecane - każdemu nawracającemu się, zachowującemu.</span>
<span data-aaya="33">Każdemu, kto obawia się Miłosiernego w tym, co niewidzialne, i kto przychodzi z sercem skruszonym:</span>
<span data-aaya="34">"Wejdźcie do niego w pokoju! To jest Dzień Wieczności!"</span>
<span data-aaya="35">Oni tam będą mieli to, co zechcą; a My mamy jeszcze więcej.</span>
<span data-aaya="36">A ileż pokoleń wytraciliśmy przed nimi! Oni byli silniejsi od nich dzielnością; przeszukujcie więc ziemię, czy znajdzie się jakieś pewne schronienie.</span>
<span data-aaya="37">Zaprawdę, w tym jest z pewnością napomnienie dla tego, kto ma serce albo kto nastawia uszu, i on jest świadkiem!</span>
<span data-aaya="38">My stworzyliśmy niebiosa i ziemię, i to, co jest między nimi, w ciągu sześciu dni, i nie dotknęło Nas żadne zmęczenie.</span>
<span data-aaya="39">Znoś cierpliwie to, co oni mówią. Wysławiaj chwałę twego Pana przed wschodem słońca i przed zachodem!</span>
<span data-aaya="40">I nocą wysławiaj Go, i po wybiciu pokłonów!</span>
<span data-aaya="41">I przysłuchuj się tego Dnia, kiedy wezwie wzywający z bliskiego miejsca!</span>
<span data-aaya="42">Tego Dnia, kiedy oni naprawdę usłyszą krzyk - to będzie Dzień Zmartwychwstania.</span>
<span data-aaya="43">Zaprawdę, My dajemy życie i My sprowadzamy śmierć; i do Nas jest ostateczne przybycie!</span>
<span data-aaya="44">Tego Dnia, kiedy ziemia popęka od nich, śpieszących się - to zebranie jest dla Nas łatwe.</span>
<span data-aaya="45">My wiemy najlepiej, co oni mówią. A ty nie jesteś dla nich tyranem. Napominaj więc przez Koran tego, kto się obawia Mojej groźby!</span>
</section>
<section data-sura="51">
<span data-name>سُوۡرَةُ الذَّارِياتِ</span>
<span data-aaya="1">Na gwałtownie rozpraszające</span>
<span data-aaya="2">I na niosące brzemię,</span>
<span data-aaya="3">I na płynące z lekkością,</span>
<span data-aaya="4">I na rozdzielające rozkazy!</span>
<span data-aaya="5">Zaprawdę, to, co wam zostało obiecane, jest prawdziwe!</span>
<span data-aaya="6">Zaprawdę, Sąd z pewnością nadejdzie!</span>
<span data-aaya="7">I na niebo posiadające szlaki gwiezdne!</span>
<span data-aaya="8">Zaprawdę, różnicie się w mowie!</span>
<span data-aaya="9">Odwrócony został od tego ten, kto dał się odwrócić.</span>
<span data-aaya="10">Niech zginą kłamcy,</span>
<span data-aaya="11">Którzy w swoim zamęcie są beztroscy!</span>
<span data-aaya="12">Oni pytają: "Kiedyż nadejdzie Dzień Sądu?"</span>
<span data-aaya="13">W Dniu, kiedy oni będą wystawieni na ogień:</span>
<span data-aaya="14">"Zakosztujcie waszego doświadczenia! To jest to, co staraliście się przyśpieszyć!</span>
<span data-aaya="15">Zaprawdę, bogobojni będą przebywać wśród ogrodów i źródeł,</span>
<span data-aaya="16">Przyjmując to, co dał im Pan. Oni byli przedtem wśród czyniących dobro.</span>
<span data-aaya="17">Oni mało sypiali nocą.</span>
<span data-aaya="18">I o świcie prosili Boga o przebaczenie.</span>
<span data-aaya="19">W ich majątku mieli odpowiedni udział żebrak i nędzarz.</span>
<span data-aaya="20">Na ziemi są znaki dla tych, którzy są przekonani o prawdzie.</span>
<span data-aaya="21">I są w waszych duszach. Czy wy nie widzicie?</span>
<span data-aaya="22">W niebie jest wasze zaopatrzenie i to, co wam zostało obiecane.</span>
<span data-aaya="23">Na Pana nieba i ziemi! Zaprawdę, to jest tak prawdziwe, jak to, że mówicie.</span>
<span data-aaya="24">Czy doszło do ciebie opowiadanie o gościach Abrahama, uszanowanych?</span>
<span data-aaya="25">Kiedy oni weszli do niego i powiedzieli: "Pokój!", on odparł: "Pokój, nieznani ludzie!"</span>
<span data-aaya="26">I poszedł do swojej rodziny, i przyniósł tłustego cielaka;</span>
<span data-aaya="27">I podał im go, mówiąc: "Czyż nie będziecie jedli?"</span>
<span data-aaya="28">I odczuł przed nimi pewną obawę. Oni powiedzieli: "Nie obawiaj się!" - i obwieścili mu radosną wieść o mądrym chłopcu.</span>
<span data-aaya="29">Wtedy przyszła jego żona z krzykiem, biła się po twarzy i mówiła "Stara kobieta, bezpłodna!"</span>
<span data-aaya="30">I rzekli: "Tak powiedział twój Pan. Zaprawdę, On jest Mądry, Wszechwiedzący!"</span>
<span data-aaya="31">Abraham powiedział: "Jaka jest wasza sprawa, o wysłannicy?"</span>
<span data-aaya="32">Odparli: "Zostaliśmy wysłani do ludu grzeszników,</span>
<span data-aaya="33">Aby rzucić na nich kamienie z gliny,</span>
<span data-aaya="34">Oznakowane u twego Pana dla ludzi występnych."</span>
<span data-aaya="35">Przeto wyprowadziliśmy tych spośród wiernych, którzy się w tym mieście znajdowali.</span>
<span data-aaya="36">Lecz znaleźliśmy tam tylko jeden dom takich, którzy się poddali całkowicie.</span>
<span data-aaya="37">I zostawiliśmy w tym mieście znak dla tych, którzy się obawiają kary bolesnej.</span>
<span data-aaya="38">... i o Mojżeszu? Oto wysłaliśmy go do Faraona, dając mu władzę jasną.</span>
<span data-aaya="39">Lecz on odwrócił się, pewny swojej potęgi, i powiedział: Czarownik albo opętany!"</span>
<span data-aaya="40">Wtedy pochwyciliśmy go wraz z jego wojskami i wrzuciliśmy ich w otchłań morza, bo był on godny nagany.</span>
<span data-aaya="41">... i o ludzie Ad? oto posłaliśmy przeciw nim niszczycielski wiatr,</span>
<span data-aaya="42">Który wszystko, nad czym przeszedł, zamienił w pył.</span>
<span data-aaya="43">... i o ludzie Samud? Oto powiedzieliśmy im: "Używajcie jeszcze przez pewien czas!"</span>
<span data-aaya="44">Lecz oni byli dumni wobec rozkazu swego Pana i poraził ich piorun, kiedy mieli otwarte oczy.</span>
<span data-aaya="45">I nie mogli ani wstać, ani uzyskać żadnej pomocy.</span>
<span data-aaya="46">... a jeszcze wcześniej o Noem? Zaprawdę, oni byli ludem występnym!</span>
<span data-aaya="47">A niebo?! Zbudowaliśmy je solidnie - My przecież tworzymy rozległe przestrzenie!</span>
<span data-aaya="48">A ziemia?! Rozpostarliśmy ją. I jakże wspaniale wszystko porządkujemy!</span>
<span data-aaya="49">Z każdej rzeczy stworzyliśmy parę. Może sobie przypomnicie!</span>
<span data-aaya="50">Przeto, uciekajcie się do Boga! Zaprawdę, ja jestem dla was, od Niego, jawnie ostrzegającym!</span>
<span data-aaya="51">I nie umieszczajcie razem z Bogiem żadnego innego boga! Zaprawdę, ja jestem dla was od Niego jawnie ostrzegającym!</span>
<span data-aaya="52">Podobnie do każdego posłańca przychodzącego do tych ludzi, którzy byli przed nimi, oni mówili: "Czarownik albo opętany!"</span>
<span data-aaya="53">Czy oni to sobie kolejno przekazywali? Przeciwnie! To lud buntowniczy!</span>
<span data-aaya="54">Odwróć się więc od nich, a nie będziesz ganiony.</span>
<span data-aaya="55">I napominaj! bo, zaprawdę, napominanie przynosi korzyść wiernym!</span>
<span data-aaya="56">I stworzyłem dżiny i ludzi tylko po to, żeby Mnie czcili.</span>
<span data-aaya="57">I nie chcę od nich żadnego zaopatrzenia, i nie chcę, aby Mnie żywili.</span>
<span data-aaya="58">Zaprawdę, Bóg jest Dawcą Zaopatrzenia, Posiadającym Siłę, Niewzruszonym!</span>
<span data-aaya="59">I, zaprawdę, tym, którzy byli niesprawiedliwi - przypadnie pewien udział, podobny do udziału ich towarzyszy. Niech więc oni nie próbują skłaniać Mnie do pośpiechu!</span>
<span data-aaya="60">Biada tym, którzy nie uwierzyli, z powodu Dnia, który im został obiecany!</span>
</section>
<section data-sura="52">
<span data-name>سُوۡرَةُ الطُّوۡرِ</span>
<span data-aaya="1">Na Górę!</span>
<span data-aaya="2">Na Księgę zapisaną</span>
<span data-aaya="3">Na pergaminie rozwiniętym!</span>
<span data-aaya="4">Na Dom odwiedzany!</span>
<span data-aaya="5">Na sklepienie wzniesione!</span>
<span data-aaya="6">Na morze wzburzone!</span>
<span data-aaya="7">Zaprawdę, kara twego Pana spadnie niebawem!</span>
<span data-aaya="8">Nikt jej nie będzie mógł odsunąć</span>
<span data-aaya="9">W tym Dniu, kiedy niebo zakołysze się mocno</span>
<span data-aaya="10">I góry poruszą się poruszeniem.</span>
<span data-aaya="11">Biada, tego Dnia, oskarżającym o kłamstwo,</span>
<span data-aaya="12">Tym, którzy zagłębiając się w dyskusji, zabawiają się!</span>
<span data-aaya="13">Tego Dnia oni zostaną pchnięci ku ogniu Gehenny:</span>
<span data-aaya="14">"To jest ogień, który uważaliście za kłamstwo!</span>
<span data-aaya="15">Czyż to są czary? Czy wy nie widzicie?</span>
<span data-aaya="16">Palcie się więc w nim! Znoście go cierpliwie lub nie znoście go cierpliwie! To dla was wszystko jedno! Wy tylko otrzymujecie zapłatę za to, co czyniliście."</span>
<span data-aaya="17">Zaprawdę, ci, którzy się boją Boga, będą w Ogrodach i szczęśliwości</span>
<span data-aaya="18">Cieszyć się tym, co dał im ich Pan. Ustrzegł ich Pan od kary ognia piekielnego.</span>
<span data-aaya="19">"Jedzcie i pijcie w pokoju za to, co czyniliście,</span>
<span data-aaya="20">Wypoczywając wyciągnięci na łożach, ustawionych rzędami!" My damy im za żony hurysy o wielkich oczach.</span>
<span data-aaya="21">A do tych, którzy uwierzyli i których potomstwo postąpiło za nimi z wiarą - My dołączymy ich potomstwo. I My nie pozbawimy ich niczego z ich dzieł. Każdy człowiek jest zastawem tego, co sobie zarobił.</span>
<span data-aaya="22">I My zaopatrzymy ich w owoce i mięso takie, jak oni zapragną.</span>
<span data-aaya="23">Będą oni sobie tam podawać jedni drugim puchary; nie będzie tam ani pustej gadaniny, ani podniecenia do grzechu.</span>
<span data-aaya="24">I będą krążyć pośród nich młodzieńcy, będący na ich usługach, podobni do ukrytych pereł.</span>
<span data-aaya="25">Będą się zwracać jedni do drugich; zadając sobie pytania.</span>
<span data-aaya="26">Będą mówili: "Byliśmy, wśród naszej rodziny, pełni obawy.</span>
<span data-aaya="27">Bóg okazał nam dobroć i ustrzegł nas od cierpienia palącego wiatru.</span>
<span data-aaya="28">My przecież wzywaliśmy Go przedtem. Zaprawdę, On jest Dobry; Litościwy!"</span>
<span data-aaya="29">Napominaj więc! Przecież ty nie jesteś, za łaską twego Pana, ani wieszczkiem, ani opętanym.</span>
<span data-aaya="30">Albo będą mówić: "Poeta! My zaczekamy niepewności jego losu!"</span>
<span data-aaya="31">Powiedz: "Oczekujcie! Oto ja jestem razem z wami między tymi, którzy oczekują!"</span>
<span data-aaya="32">Czy, nakazują im to ich sny, czy też są oni ludem zbuntowanym?</span>
<span data-aaya="33">Albo będą mówić: "On to wymyślił! " Wcale nie! Oni nie wierzą!</span>
<span data-aaya="34">Niech więc przytoczą podobne do tego opowiadanie, jeśli mówią prawdę!</span>
<span data-aaya="35">Czy, oni zostali stworzeni z niczego? Czy oni sami są stwórcami?</span>
<span data-aaya="36">Czy, oni stworzyli niebiosa i ziemię? Ależ nie! Oni nie są przekonani o prawdzie!</span>
<span data-aaya="37">Czy oni posiadają skarby twego Pana? Czy też są zarządzającymi?</span>
<span data-aaya="38">Czy oni posiadają drabinę, na której się przysłuchują? Niech więc przyjdzie ten przysłuchujący się spośród nich z jasną władzą!</span>
<span data-aaya="39">Czy On posiada córki, a wy macie synów?</span>
<span data-aaya="40">Czy ty prosisz ich o wynagrodzenie, a oni są obciążeni długiem?</span>
<span data-aaya="41">Czy, oni posiadają to, co skryte, i zapisują?</span>
<span data-aaya="42">Czy oni pragną podstępu? Lecz ci, którzy nie wierzą, sami wpadną w zasadzkę.</span>
<span data-aaya="43">Czy, oni mają jakiegoś boga poza Bogiem? Chwała niech będzie Bogu będącemu ponad to, co Jemu przypisują jako współtowarzyszy!</span>
<span data-aaya="44">A jeśli oni zobaczą płat nieba spadający, powiedzą: "To są chmury zebrane w kłęby."</span>
<span data-aaya="45">Przeto pozostaw ich, aż oni spotkają ten swój Dzień, kiedy będą rażeni piorunem;</span>
<span data-aaya="46">Tego Dnia nie pomoże im nic ich podstęp ani też nie będą wspomożeni.</span>
<span data-aaya="47">I, zaprawdę, tych, którzy byli niesprawiedliwi, czeka jeszcze inna kara! Lecz większość z nich nie wie.</span>
<span data-aaya="48">Czekaj więc cierpliwie na rozstrzygnięcie twego Pana! Ty przecież jesteś na Naszych oczach. Wysławiaj chwałę twego Pana, kiedy wstajesz!</span>
<span data-aaya="49">I nocą wysławiaj Go, i przy zachodzie gwiazd!</span>
</section>
<section data-sura="53">
<span data-name>سُوۡرَةُ النَّجۡمِ</span>
<span data-aaya="1">Na gwiazdę, kiedy ona zapada!</span>
<span data-aaya="2">Nie zeszedł z drogi wasz towarzysz ani też nie błądzi.</span>
<span data-aaya="3">On nie mówi pod wpływem namiętności.</span>
<span data-aaya="4">To jest tylko objawienie, które mu zostało zesłane.</span>
<span data-aaya="5">Nauczył go posiadający wielkie moce,</span>
<span data-aaya="6">Obdarzony siłą; stanął prosto,</span>
<span data-aaya="7">Kiedy był na najwyższym horyzoncie;</span>
<span data-aaya="8">Następnie zbliżył się i pozostał w zawieszeniu,</span>
<span data-aaya="9">W odległości dwóch łuków lub jeszcze bliżej;</span>
<span data-aaya="10">I wtedy objawił swojemu słudze to, co objawił.</span>
<span data-aaya="11">Nie skłamało mu serce w tym, co widział.</span>
<span data-aaya="12">Czy będziecie się sprzeczać z nim w sprawie tego, co on widzi?</span>
<span data-aaya="13">I on widział go po raz drugi</span>
<span data-aaya="14">Przy Drzewie Lotosu Ostatniej Granicy,</span>
<span data-aaya="15">W pobliżu którego jest Ogród Schronienia,</span>
<span data-aaya="16">Kiedy Drzewo Lotosu okryte było tym, co je okrywało.</span>
<span data-aaya="17">Jego spojrzenie nie odwróciło się w bok ani nie pobiegło w dal.</span>
<span data-aaya="18">Zobaczył on jeden z największych znaków swego Pana.</span>
<span data-aaya="19">Czy widzieliście AI-Lat i Al-Uzza,</span>
<span data-aaya="20">I Manat - tę trzecią?</span>
<span data-aaya="21">Czyż wy możecie mieć mężczyzn, a On jedynie kobiety?</span>
<span data-aaya="22">Byłoby to podziałem niegodziwym.</span>
<span data-aaya="23">Są to tylko imiona, którymi wy je nazywacie - wy i wasi ojcowie. Bóg nie zesłał im żadnej władzy. Tacy idą tylko za przypuszczeniem i za tym, czego pragną ich dusze, podczas gdy przyszła już do nich droga prosta od ich Pana.</span>
<span data-aaya="24">Czy, człowiekowi należy się to, czego on zapragnie?</span>
<span data-aaya="25">Do Boga należy przecież życie ostateczne i życie pierwsze.</span>
<span data-aaya="26">A ileż to aniołów jest w niebiosach, których wstawiennictwo nic nie pomoże, chyba tylko, jeśli Bóg pozwoli, i temu, komu zechce, i kto Mu się spodoba.</span>
<span data-aaya="27">Zaprawdę, ci, którzy nie wierzą w życie ostateczne, nazywają aniołów imionami żeńskimi;</span>
<span data-aaya="28">A nie mają oni o tym żadnej wiedzy i idą tylko za przypuszczeniem, a przypuszczenie nie ma żadnej wartości wobec prawdy.</span>
<span data-aaya="29">Odwróć się więc od tych, którzy odwracają się od Naszego Napomnienia i nie chcą niczego innego, jak tylko życia na tym świecie.</span>
<span data-aaya="30">Taka jest ich suma wiedzy. Zaprawdę, twój Pan zna najlepiej tych, którzy zeszli z Jego drogi, i zna najlepiej tych, którzy poszli drogą prostą.</span>
<span data-aaya="31">Do Boga należy to, co jest w niebiosach, i to, co jest na ziemi - aby mógł zapłacić tym, którzy czynili zło, za to, co uczynili, i aby mógł zapłacić tym, którzy czynili dobro, najpiękniejszą nagrodą.</span>
<span data-aaya="32">Tych, którzy unikają wielkich grzechów i szpetnych czynów, z wyjątkiem lekkich występków - zaprawdę, twój Pan jest wszechogarniający w Swoim przebaczeniu! On znał was najlepiej, kiedy stworzył was z gliny i kiedy byliście embrionami w łonach waszych matek. Przeto nie uważajcie samych siebie za oczyszczonych. On zna najlepiej tych, którzy są bogobojni!</span>
<span data-aaya="33">Czy, widziałeś tego, który się odwrócił plecami</span>
<span data-aaya="34">I dał mało, i skąpił?</span>
<span data-aaya="35">Czyż posiada on wiedzę tego, co skryte, aby mógł widzieć?</span>
<span data-aaya="36">Czy nie został on powiadomiony o tym, co znajduje się na kartach Mojżesza</span>
<span data-aaya="37">I Abrahama, który był bardzo wierny?</span>
<span data-aaya="38">Że żadna dusza obładowana ciężarem nie poniesie ciężaru innej duszy;</span>
<span data-aaya="39">I że człowiek będzie miał tylko to, o co się pilnie starał;</span>
<span data-aaya="40">I że jego wysiłek będzie widziany,</span>
<span data-aaya="41">Potem będzie on wynagrodzony w pełni;</span>
<span data-aaya="42">I że do twego Pana wszystko zmierza;</span>
<span data-aaya="43">I że to On powoduje śmiech i płacz;</span>
<span data-aaya="44">I że to On powoduje śmierć i daje życie;</span>
<span data-aaya="45">I że to On stworzył parę - mężczyznę i kobietę</span>
<span data-aaya="46">- z kropli spermy, kiedy wytryska;</span>
<span data-aaya="47">I że na Nim opiera się drugie powstanie;</span>
<span data-aaya="48">I że to On wzbogaca i zaopatruje;</span>
<span data-aaya="49">I że to On jest Panem Syriusza;</span>
<span data-aaya="50">I że to On wytracił dawny lud Ad;</span>
<span data-aaya="51">I lud Samud - i nie oszczędził ich;</span>
<span data-aaya="52">A przedtem lud Noego - ponieważ oni byli najbardziej niesprawiedliwi i byli największymi buntownikami -</span>
<span data-aaya="53">I miasto obrócone w perzynę On zniszczył,</span>
<span data-aaya="54">Tak iż pokryło je to, co je pokryło.</span>
<span data-aaya="55">Przeto które z dobrodziejstw twego Pana będziesz podawał w wątpliwość?</span>
<span data-aaya="56">To jest ostrzeżenie wśród ostrzeżeń dawnych!</span>
<span data-aaya="57">Zbliża się to, co nieuchronne.</span>
<span data-aaya="58">Nikt, poza Bogiem, nie może tego odsunąć.</span>
<span data-aaya="59">Czyż zdumiewa was ta mowa?</span>
<span data-aaya="60">I wy się śmiejecie, a nie płaczecie,</span>
<span data-aaya="61">I wy się zabawiacie?</span>
<span data-aaya="62">Przeto wybijajcie pokłony Bogu i oddawajcie Mu cześć!</span>
</section>
<section data-sura="54">
<span data-name>سُوۡرَةُ الۡقَمَرِ</span>
<span data-aaya="1">Przybliżyła się Godzina i rozerwał się księżyc.</span>
<span data-aaya="2">Lecz ilekroć ujrzą oni znak, odwracają się i mówią: "To ustawiczne czary!"</span>
<span data-aaya="3">Zadali oni kłam i poszli za swoimi namiętnościami. Lecz każda rzecz jest ustanowiona.</span>
<span data-aaya="4">Dotarły już do nich, z pewnością, takie opowieści, w których jest odstraszenie,</span>
<span data-aaya="5">Mądrość dalekosiężna; jednak na nic się zdają ostrzeżenia.</span>
<span data-aaya="6">Przeto odwróć się od nich w Dniu, kiedy wezwie wzywający do rzeczy strasznej.</span>
<span data-aaya="7">Oni wyjdą z grobów z opuszczonymi spojrzeniami. Będą podobni do szarańczy rozsypanej,</span>
<span data-aaya="8">śpieszący z wyciągniętymi szyjami ku wzywającemu. Niewierni będą mówili: "To jest trudny dzień!"</span>
<span data-aaya="9">Niegdyś lud Noego zadał temu kłam i za kłamcę uznali oni Naszego sługę. Powiedzieli: "Opętany!'~ - i on został odepchnięty.</span>
<span data-aaya="10">I zawołał on do swego Pana: "Oto jestem zwyciężony! Dopomóż mi więc!"</span>
<span data-aaya="11">Otworzyliśmy więc bramy nieba z wodą lejącą się jak potok.</span>
<span data-aaya="12">I uczyniliśmy, iż ziemia trysnęła źródłami, tak iż spotkały się wody według powziętego rozkazu.</span>
<span data-aaya="13">I ponieśliśmy go na tym, co zostało zrobione z desek i włókien palmy.</span>
<span data-aaya="14">I płynęła ona przed Naszymi oczami, jako zapłata dla tego, który został odrzucony.</span>
<span data-aaya="15">I pozostawiliśmy ją jako znak. Lecz czy znajdzie się ktoś, kto będzie pamiętał?</span>
<span data-aaya="16">Jakaż była Moja kara i Moje ostrzeżenia!</span>
<span data-aaya="17">I uczyniliśmy łatwym Koran dla przypomnienia, lecz czy znajdzie się ktoś, kto będzie pamiętał?</span>
<span data-aaya="18">Za kłamstwo uznał to lud Ad. I jaka była wtedy Moja kara i Moje ostrzeżenia?!</span>
<span data-aaya="19">Oto wysłaliśmy przeciw nim ryczący wicher w tym dniu nieszczęścia nieustannego.</span>
<span data-aaya="20">Wyrywał on ludzi, jak gdyby byli pniami palm wyrwanych.</span>
<span data-aaya="21">Jakaż była Moja kara i Moje ostrzeżenia!</span>
<span data-aaya="22">I uczyniliśmy łatwym Koran dla przypomnienia; lecz czy się znajdzie ktoś, kto będzie pamiętał?</span>
<span data-aaya="23">Za kłamstwo uznał lud Samud ostrzeżenia.</span>
<span data-aaya="24">Oni powiedzieli: "Czy mamy postępować za śmiertelnikiem, jednym z nas samych? Wówczas popadlibyśmy w zabłądzenie i szaleństwo!</span>
<span data-aaya="25">Czy napomnienie zostało dane jemu tylko spośród nas? Przeciwnie! On jest bezczelnym kłamcą!"</span>
<span data-aaya="26">Oni dowiedzą się jutro, kto jest bezczelnym kłamcą!</span>
<span data-aaya="27">Oto My posyłamy im wielbłądzicę jako doświadczenie dla nich. Obserwuj ich pilnie i bądź cierpliwy!</span>
<span data-aaya="28">I obwieść im, że woda ma być podzielona między nich: a wszyscy pić będą po kolei.</span>
<span data-aaya="29">Wtedy wezwali swego towarzysza, a on zakrzątnął się i przeciął jej ścięgna.</span>
<span data-aaya="30">Jakaż była Moja kara i Moje ostrzeżenia!</span>
<span data-aaya="31">Oto wysłaliśmy przeciw nim jeden krzyk, a oni stali się jak zeschłe witki budującego ogrodzenie.</span>
<span data-aaya="32">My uczyniliśmy łatwym Koran dla przypomnienia. Lecz czy znajdzie się ktoś, kto będzie pamiętał?</span>
<span data-aaya="33">Za kłamstwo uznał lud Lota ostrzeżenia.</span>
<span data-aaya="34">Oto wysłaliśmy przeciw nim huragan niosący kamienie; jedynie rodzinę Lota uratowaliśmy o świcie,</span>
<span data-aaya="35">Jako dobrodziejstwo od Nas. W ten sposób wynagradzamy tych, którzy są wdzięczni.</span>
<span data-aaya="36">On ostrzegał ich przed Naszą srogością, lecz oni powątpiewali w te ostrzeżenia.</span>
<span data-aaya="37">Starali się nawet odsunąć od niego jego gości, lecz My oślepiliśmy ich. Zakosztujcie więc Mojej kary i Moich ostrzeżeń!</span>
<span data-aaya="38">I wcześnie rankiem spadła na nich kara ustanowiona.</span>
<span data-aaya="39">Zakosztujcie więc Mojej kary i Moich ostrzeżeń!</span>
<span data-aaya="40">My uczyniliśmy łatwym Koran dla przypomnienia. Lecz czy znajdzie się ktoś, kto będzie pamiętał?</span>
<span data-aaya="41">I przyszły też ostrzeżenia do rodu Faraona.</span>
<span data-aaya="42">Oni za kłamstwo uznali wszystkie Nasze znaki. Przeto pochwyciliśmy ich, tak jak to czyni potężny, wszechmocny.</span>
<span data-aaya="43">Czy wasi niewierni są lepsi niż tamci? Albo czy znajdziecie jakieś usprawiedliwienie w pismach?</span>
<span data-aaya="44">A może oni powiedzą: "My wszyscy zebrani będziemy zwycięzcami!"</span>
<span data-aaya="45">Niebawem to zbiorowisko będzie rozbite i oni odwrócą się plecami.</span>
<span data-aaya="46">Tak, ta Godzina jest ich wyznaczonym czasem, a będzie ona straszna i gorzka.</span>
<span data-aaya="47">Zaprawdę, grzesznicy znajdują się w zabłądzeniu i obłąkaniu.</span>
<span data-aaya="48">W tym Dniu, kiedy będą wleczeni twarzami po ziemi do ognia: "Zakosztujcie dotknięcia ognia piekielnego!"</span>
<span data-aaya="49">Zaprawdę, stworzyliśmy każdą rzecz według pewnej miary.</span>
<span data-aaya="50">Nasz rozkaz jest tylko jeden, jak mgnienie oka.</span>
<span data-aaya="51">Zniszczyliśmy podobnych wam, lecz czy znajdzie się ktoś, kto będzie pamiętał?</span>
<span data-aaya="52">Każda rzecz, jaką oni uczynili, znajduje się w pismach.</span>
<span data-aaya="53">Wszystko - małe i wielkie - jest zapisane.</span>
<span data-aaya="54">Zaprawdę, bogobojni będą przebywać wśród ogrodów i strumyków,</span>
<span data-aaya="55">W siedzibie szczerej prawdy, w obecności Króla Wszechpotężnego!</span>
</section>
<section data-sura="55">
<span data-name>سُوۡرَةُ الرَّحۡمٰنِ</span>
<span data-aaya="1">Miłosierny!</span>
<span data-aaya="2">On nauczył Koranu.</span>
<span data-aaya="3">On stworzył człowieka.</span>
<span data-aaya="4">On nauczył go jasnego wyrażania się.</span>
<span data-aaya="5">Słońce i księżyc podlegają pewnemu rachunkowi.</span>
<span data-aaya="6">Trawy i drzewa wybijają pokłony.</span>
<span data-aaya="7">I niebo - On wzniósł je i ustawił wagę,</span>
<span data-aaya="8">Abyście ważąc nie oszukiwali.</span>
<span data-aaya="9">Ustawiajcie wagi sprawiedliwie i nie powodujcie straty na wadze!</span>
<span data-aaya="10">I ziemię - On ją rozpostarł dla stworzeń.</span>
<span data-aaya="11">Na niej są owoce i palmy z wiechami,</span>
<span data-aaya="12">Ziarna w kłosach i rośliny aromatyczne.</span>
<span data-aaya="13">Przeto które z dobrodziejstw waszego Pana uważacie za kłamstwo?</span>
<span data-aaya="14">On stworzył człowieka z gliny jak glina garncarzy;</span>
<span data-aaya="15">On stworzył dżiny z czystego ognia.</span>
<span data-aaya="16">Przeto które z dobrodziejstw waszego Pana uważacie za kłamstwo?</span>
<span data-aaya="17">On - Pan dwóch wschodów, On - Pan dwóch zachodów!</span>
<span data-aaya="18">Przeto które z dobrodziejstw waszego Pana uważacie za kłamstwo?</span>
<span data-aaya="19">On puścił wolno dwa morza, aby mogły się spotkać;</span>
<span data-aaya="20">Między nimi jest przegroda, której nie przekraczają.</span>
<span data-aaya="21">Przeto które z dobrodziejstw waszego Pana uważacie za kłamstwo?</span>
<span data-aaya="22">Z nich obu pochodzą perły i korale.</span>
<span data-aaya="23">Przeto które z dobrodziejstw waszego Pana uważacie za kłamstwo?</span>
<span data-aaya="24">Do Niego należą okręty wysoko wzniesione na morzu, jak góry.</span>
<span data-aaya="25">Przeto które z dobrodziejstw waszego Pana uważacie za kłamstwo?</span>
<span data-aaya="26">Wszystko, co jest na niej, przeminie,</span>
<span data-aaya="27">A pozostanie oblicze twego Pana, pełne majestatu i godne czci.</span>
<span data-aaya="28">Przeto które z dobrodziejstw waszego Pana uważacie za kłamstwo?</span>
<span data-aaya="29">Błagają Go ci, którzy są w niebiosach i na ziemi; On każdego dnia tworzy jakieś dzieło.</span>
<span data-aaya="30">Przeto które z dobrodziejstw waszego Pana uważacie za kłamstwo?</span>
<span data-aaya="31">My niebawem będziemy mieć czas dla was, o wy, dwa ciężary!</span>
<span data-aaya="32">Przeto które z dobrodziejstw waszego Pana uważacie za kłamstwo?</span>
<span data-aaya="33">O zgromadzenie dżinów i ludzi! Jeśli potraficie przeniknąć przez regiony niebios i ziemi, to przenikajcie! Lecz wy nie potraficie przeniknąć inaczej, jak tylko posiadając władzę.</span>
<span data-aaya="34">Przeto które z dobrodziejstw waszego Pana uważacie za kłamstwo?</span>
<span data-aaya="35">I będzie wysłany przeciwko wam płomień ognia i miedź roztopiona,. a wy nie otrzymacie pomocy.</span>
<span data-aaya="36">Przeto które z dobrodziejstw waszego Pana uważacie za kłamstwo?</span>
<span data-aaya="37">A kiedy niebo rozerwie się i stanie się szkarłatne jak czerwona skóra</span>
<span data-aaya="38">- Przeto które z dobrodziejstw waszego Pana uważacie za kłamstwo? -</span>
<span data-aaya="39">Tego Dnia nie zostaną zapytani o swoje grzechy ani ludzie, ani dżiny.</span>
<span data-aaya="40">Przeto które z dobrodziejstw waszego Pana uważacie za kłamstwo?</span>
<span data-aaya="41">Grzesznicy będą rozpoznani przez swoje znamiona i zostaną pochwyceni za czupryny i za nogi.</span>
<span data-aaya="42">Przeto które z dobrodziejstw waszego Pana uważacie za kłamstwo?</span>
<span data-aaya="43">Oto Gehenna, którą grzesznicy uważają za kłamstwo!</span>
<span data-aaya="44">Krążą oni między nią i wrzącą wodą.</span>
<span data-aaya="45">Przeto które z dobrodziejstw waszego Pana uważacie za kłamstwo?</span>
<span data-aaya="46">A tego, który się lęka stanąć przed swoim Panem, czekają dwa Ogrody</span>
<span data-aaya="47">- Przeto które z dobrodziejstw waszego Pana uważacie za kłamstwo? -</span>
<span data-aaya="48">Posiadające bujne gałęzie.</span>
<span data-aaya="49">Przeto które z dobrodziejstw waszego Pana uważacie za kłamstwo?</span>
<span data-aaya="50">W nich są dwa płynące źródła.</span>
<span data-aaya="51">Przeto które z dobrodziejstw waszego Pana uważacie za kłamstwo?</span>
<span data-aaya="52">W nich będą dwa rodzaje wszystkich owoców.</span>
<span data-aaya="53">Przeto które z dobrodziejstw waszego Pana uważacie za kłamstwo?</span>
<span data-aaya="54">Będą oni wypoczywali podparci na łokciach na łożach wyszywanych brokatem, a owoce tych dwóch Ogrodów będą blisko.</span>
<span data-aaya="55">Przeto które z dobrodziejstw waszego Pana uważacie za kłamstwo?</span>
<span data-aaya="56">Będą tam dziewice o skromnym spojrzeniu, których nie dotknął przed nimi ani żaden człowiek, ani dżin.</span>
<span data-aaya="57">Przeto które z dobrodziejstw waszego Pana uważacie za kłamstwo?</span>
<span data-aaya="58">Będą one jak rubin i koral.</span>
<span data-aaya="59">Przeto które z dobrodziejstw waszego Pana uważacie za kłamstwo?</span>
<span data-aaya="60">Czy zapłata za dobro może być inna niż dobro?</span>
<span data-aaya="61">Przeto które z dobrodziejstw waszego Pana uważacie za kłamstwo?</span>
<span data-aaya="62">Oprócz tych dwóch będą jeszcze inne dwa Ogrody</span>
<span data-aaya="63">Przeto które z dobrodziejstw waszego Pana uważacie za kłamstwo?</span>
<span data-aaya="64">- dwa Ogrody o ciemnej zieleni.</span>
<span data-aaya="65">Przeto które z dobrodziejstw waszego Pana uważacie za kłamstwo?</span>
<span data-aaya="66">W nich będą dwa źródła tryskające obficie wodą.</span>
<span data-aaya="67">Przeto które z dobrodziejstw waszego Pana uważacie za kłamstwo?</span>
<span data-aaya="68">W nich będą owoce i palmy, i granaty.</span>
<span data-aaya="69">Przeto które z dobrodziejstw waszego Pana uważacie za kłamstwo?</span>
<span data-aaya="70">W nich będą dziewice dobre i piękne -</span>
<span data-aaya="71">Przeto które z dobrodziejstw waszego Pana uważacie za kłamstwo?</span>
<span data-aaya="72">- hurysy strzeżone w namiotach.</span>
<span data-aaya="73">Przeto które z dobrodziejstw waszego Pana uważacie za kłamstwo?</span>
<span data-aaya="74">Nie dotknął ich przed nimi ani żaden człowiek, ani dżin.</span>
<span data-aaya="75">Przeto które z dobrodziejstw waszego Pana uważacie za kłamstwo?</span>
<span data-aaya="76">Będą oni wypoczywać wsparci na łokciach na zielonych poduszkach i na pięknych kobiercach abkari.</span>
<span data-aaya="77">Przeto które z dobrodziejstw waszego Pana uważacie za kłamstwo?</span>
<span data-aaya="78">Niech będzie błogosławione imię twego pana pełnego majestatu i godnego czci!</span>
</section>
<section data-sura="56">
<span data-name>سُوۡرَةُ الۡوَاقِعَةِ</span>
<span data-aaya="1">Kiedy nastąpi nieuniknione wydarzenie</span>
<span data-aaya="2">- nie znajdzie ono żadnego zaprzeczenia -</span>
<span data-aaya="3">Poniżające, wywyższające!</span>
<span data-aaya="4">Kiedy ziemia zostanie wstrząśnięta wstrząsem,</span>
<span data-aaya="5">Kiedy góry zostaną skruszone skruszeniem,</span>
<span data-aaya="6">Tak iż staną się prochem rozrzuconym,</span>
<span data-aaya="7">Wy będziecie stanowić trzy grupy:</span>
<span data-aaya="8">Towarzysze prawicy! - co to są towarzysze prawicy? -</span>
<span data-aaya="9">I towarzysze lewicy! - co to są towarzysze lewicy? -</span>
<span data-aaya="10">I ci wyprzedzający!</span>
<span data-aaya="11">Wyprzedzający to ci, którzy będą przybliżeni</span>
<span data-aaya="12">W Ogrodach Szczęśliwości</span>
<span data-aaya="13">- mnóstwo spośród pierwszych,</span>
<span data-aaya="14">A niewielu spośród ostatnich -</span>
<span data-aaya="15">Na łożach ozdobnie wyszywanych,</span>
<span data-aaya="16">Wyciągnięci, podparci na łokciach, zwróceni do siebie twarzami.</span>
<span data-aaya="17">Pośród nich krążą młodzieńcy nieśmiertelni</span>
<span data-aaya="18">Z czaszami, dzbanami i kielichami, napełnionymi napojem z płynącego źródła,</span>
<span data-aaya="19">Od którego nie cierpią na ból głowy ani nie doznają upojenia,</span>
<span data-aaya="20">Z owocami, dowolnie wybieranymi,</span>
<span data-aaya="21">I z mięsem ptaków, jakiego zapragną.</span>
<span data-aaya="22">Będą tam hurysy o wielkich oczach,</span>
<span data-aaya="23">Podobne do perły ukrytej</span>
<span data-aaya="24">- w nagrodę za to, co czynili.</span>
<span data-aaya="25">Oni tam nie usłyszą pustej gadaniny ani też nie odczują podniety do grzechu,</span>
<span data-aaya="26">Lecz tylko słowa: "Pokój! Pokój!"</span>
<span data-aaya="27">A towarzysze prawicy - Co to są towarzysze prawicy? -</span>
<span data-aaya="28">Będą wśród drzew lotosu bez cierni</span>
<span data-aaya="29">I akacji obwieszonych owocami,</span>
<span data-aaya="30">I wydłużającego się cienia,</span>
<span data-aaya="31">I wody płynącej,</span>
<span data-aaya="32">I owoców obfitych,</span>
<span data-aaya="33">Ani nie zrywanych, ani nie zakazanych,</span>
<span data-aaya="34">I spoczywać będą na podwyższonych łożach.</span>
<span data-aaya="35">Zaprawdę, stworzyliśmy je w sposób doskonały</span>
<span data-aaya="36">I uczyniliśmy je dziewicami,</span>
<span data-aaya="37">Kochającymi, jednakowego wieku</span>
<span data-aaya="38">- dla tych po prawicy.</span>
<span data-aaya="39">Mnóstwo spośród pierwszych</span>
<span data-aaya="40">I mnóstwo spośród ostatnich.</span>
<span data-aaya="41">A towarzysze lewicy? - Co to są towarzysze lewicy? -</span>
<span data-aaya="42">Będą w palącym podmuchu i wrzącej wodzie,</span>
<span data-aaya="43">W cieniu czarnego dymu,</span>
<span data-aaya="44">Ani nie orzeźwiającego, ani dobroczynnego.</span>
<span data-aaya="45">Przedtem byli pogrążeni w zbytku</span>
<span data-aaya="46">I trwali uporczywie w wielkim grzechu;</span>
<span data-aaya="47">I zwykli byli mówić: "Kiedy pomrzemy i staniemy się prochem i kośćmi, to czyż naprawdę będziemy wskrzeszeni,</span>
<span data-aaya="48">Albo nasi pierwsi ojcowie?"</span>
<span data-aaya="49">Powiedz: "Zaprawdę, pierwsi i ostatni</span>
<span data-aaya="50">Będą z pewnością zgromadzeni Dnia oznaczonego!</span>
<span data-aaya="51">Potem, zaprawdę, wy, błądzący, oskarżający o kłamstwo,</span>
<span data-aaya="52">Będziecie jeść z drzewa Zakkum;</span>
<span data-aaya="53">Wypełnicie nim swe brzuchy;</span>
<span data-aaya="54">Będziecie potem pić wodę wrzącą;</span>
<span data-aaya="55">Będziecie pić jak wielbłądy udręczone pragnieniem."</span>
<span data-aaya="56">Takie będzie ich ugoszczenie w Dniu Sądu.</span>
<span data-aaya="57">My - My was stworzyliśmy. Dlaczego więc nie chcecie uwierzyć?</span>
<span data-aaya="58">Czyż nie widzicie, co wydzielacie w postaci nasienia?</span>
<span data-aaya="59">Czy to wy je stwarzacie, czy też My jesteśmy Stworzycielami?</span>
<span data-aaya="60">My zdecydowaliśmy wśród was śmierć - i nikt nie może Nas wyprzedzić! â</span>
<span data-aaya="61">Aby was zastąpić przez podobnych wam i stworzyć was na nowo w takiej postaci, jakiej wy nie znacie.</span>
<span data-aaya="62">Przecież już znacie stworzenie pierwsze! Dlaczego więc nie chcecie sobie przypomnieć?!</span>
<span data-aaya="63">Czyż widzieliście to, co uprawiacie?</span>
<span data-aaya="64">Czyż to wy to siejecie, czy też My jesteśmy Siewcami?</span>
<span data-aaya="65">Jeślibyśmy zechcieli, to uczynilibyśmy to zeschłym zielskiem, a wy byście się ciągle dziwowali:</span>
<span data-aaya="66">"Zaprawdę, my jesteśmy obciążeni długami!</span>
<span data-aaya="67">Owszem, do tego jeszcze ogołoceni!"</span>
<span data-aaya="68">Czy spoglądacie na wodę, którą pijecie?</span>
<span data-aaya="69">Czy to wy ją spuszczacie z obłoku, czy to My ją spuszczamy?</span>
<span data-aaya="70">Jeślibyśmy chcieli, to uczynilibyśmy ją gorzką. Dlaczego więc nie jesteście wdzięczni?</span>
<span data-aaya="71">Czy spoglądaliście na ogień, który rozniecacie przez potarcie?</span>
<span data-aaya="72">Czy to wy spowodowaliście rośnięcie drzewa, czy też My to sprawiliśmy?</span>
<span data-aaya="73">My uczyniliśmy go napomnieniem i wyposażeniem dla mieszkańców pustyni.</span>
<span data-aaya="74">Wysławiaj więc imię twego Pana, Możnego!</span>
<span data-aaya="75">Ależ nie! Przysięgam na miejsca zapadania gwiazd!</span>
<span data-aaya="76">A to, zaprawdę, jest wielka przysięga - żebyście tylko mogli wiedzieć!</span>
<span data-aaya="77">Zaprawdę, to jest Koran szlachetny!</span>
<span data-aaya="78">Zawarty w Księdze ukrytej!</span>
<span data-aaya="79">Dotykają go tylko oczyszczeni.</span>
<span data-aaya="80">Jest to objawienie od Pana światów!</span>
<span data-aaya="81">Czyż wy i tym opowiadaniem pogardzacie?</span>
<span data-aaya="82">I czynicie to waszym codziennym chlebem, głosząc, że to kłamstwo?</span>
<span data-aaya="83">Dlaczego więc, kiedy dusza dochodzi do gardła</span>
<span data-aaya="84">I wy na to patrzycie</span>
<span data-aaya="85">- a My jesteśmy bliżej tego aniżeli wy, lecz Nas nie widzicie -</span>
<span data-aaya="86">Dlaczego więc, jeśli wierzycie, że nie będziecie sądzeni,</span>
<span data-aaya="87">Dlaczego jej nie zawrócicie, jeśli jesteście prawdomówni?</span>
<span data-aaya="88">A jeśli ten człowiek należy do przybliżonych,</span>
<span data-aaya="89">To znajdzie odpoczynek, zapach i Ogród szczęśliwości!</span>
<span data-aaya="90">A jeśli on jest spośród towarzyszy prawicy,</span>
<span data-aaya="91">To "Pokój tobie!" wśród towarzyszy prawicy!</span>
<span data-aaya="92">Lecz jeśli jest wśród tych, którzy zadali kłam i zabłądzili,</span>
<span data-aaya="93">To znajdą ugoszczenie z wrzącej wody</span>
<span data-aaya="94">I palenie w ogniu piekielnym!</span>
<span data-aaya="95">Zaprawdę, to jest prawda całkowitej pewności!</span>
<span data-aaya="96">Wysławiaj więc imię twego Pana, Możnego!</span>
</section>
<section data-sura="57">
<span data-name>سُوۡرَةُ الۡحَدِيۡدِ</span>
<span data-aaya="1">Wysławia Boga to, co jest w niebiosach, i to, co jest na ziemi. On jest Potężny, Mądry!</span>
<span data-aaya="2">Do Niego należy królestwo niebios i ziemi. On daje życie i On powoduje śmierć. On jest nad każdą rzeczą wszechwładny!</span>
<span data-aaya="3">On jest Pierwszym i Ostatnim, On jest Jawnym i Ukrytym. On jest o każdej rzeczy wszechwiedzący!</span>
<span data-aaya="4">On jest Tym, który stworzył niebiosa i ziemię w ciągu sześciu dni; następnie zasiadł na tronie. On wie, co przenika do ziemi i co z niej wychodzi; i co schodzi z nieba, i co się tam wznosi. On jest z wami, gdziekolwiek byście byli. Bóg widzi jasno, co czynicie!</span>
<span data-aaya="5">Do Niego należy królestwo niebios i ziemi i do Boga zostaną sprowadzone wszystkie sprawy.</span>
<span data-aaya="6">On sprawia, iż noc przechodzi w dzień, On sprawia, iż dzień przechodzi w noc. On wie dobrze, co kryje się w sercach.</span>
<span data-aaya="7">Wierzcie w Boga i w Jego Posłańca! Rozdawajcie z tego, czego On was uczynił dziedzicami! Ci spośród was, którzy wierzą i którzy rozdają - otrzymają nagrodę wielką.</span>
<span data-aaya="8">Cóż z wami - jeśli jesteście wierzącymi - iż nie wierzycie w Boga, kiedy Posłaniec wzywa was, abyście uwierzyli w waszego Pana? On przecież zawarł z wami przymierze,</span>
<span data-aaya="9">On jest Tym, który zsyła na Swego sługę znaki jasne, aby was wyprowadził z ciemności do światła. Zaprawdę, Bóg jest dla was dobrotliwy, litościwy!</span>
<span data-aaya="10">Dlaczego nie mielibyście rozdawać na drodze Boga, skoro do Boga należy dziedzictwo niebios i ziemi? Nie jesteście wszyscy sobie równi: ci, co rozdawali i walczyli przed zwycięstwem, będą na znaczniejszym stopniu aniżeli ci, którzy rozdawali i walczyli po zwycięstwie. Wszystkim obiecał Bóg rzeczy piękne. Bóg jest w pełni świadomy tego, co czynicie!</span>
<span data-aaya="11">A kto da Bogu piękną pożyczkę, On mu ją odda w dwójnasób, i będzie miał nagrodę szlachetną.</span>
<span data-aaya="12">W Dniu, kiedy zobaczysz wiernych - mężczyzn i kobiety - i jak światło ich idzie przed nimi i po ich prawej stronie: "Dla was dzisiaj radosna wieść: Ogrody, gdzie w dole płyną strumyki; będziecie tam przebywać na wieki. To jest osiągnięcie ogromne!"</span>
<span data-aaya="13">W Dniu, kiedy będą mówili obłudnicy - mężczyźni i kobiety - do tych, którzy uwierzyli: "Poczekajcie na nas, abyśmy wzięli nieco z waszego światła!", będzie im powiedziane: "Powracajcie do tyłu i szukajcie światła!" I zostanie wzniesiony mur między nimi, który będzie miał bramę; wewnętrzna jego strona - miłosierdzie, a zewnętrzna jego strona - kara.</span>
<span data-aaya="14">Oni będą wołać do nich: "Czyż nie byliśmy razem z wami?" Powiedzą: "Tak! Lecz zwiedliście samych siebie: wyczekiwaliście i powątpiewaliście; wasze pragnienia oszukały was; aż przyszedł rozkaz Boga, a co do Boga zwiódł was zwodziciel."</span>
<span data-aaya="15">A dzisiaj nie zostanie przyjęty od was żaden okup ani też od tych, którzy nie uwierzyli. Waszym miejscem schronienia jest ogień; on jest waszym panem. Jakże złe to miejsce przybycia!</span>
<span data-aaya="16">Czyż nie nadeszła chwila dla tych, którzy uwierzyli, aby upokorzyły się ich serca, na wspomnienie Boga i tego, co On zesłał z prawdy; i aby nie byli jak ci, którym została dana Księga wcześniej. I przeszedł nad nimi długi czas, i stały się zatwardziałe ich serca. Wielu z nich to ludzie bezbożni.</span>
<span data-aaya="17">Wiedzcie, iż Bóg ożywia ziemię po jej śmierci. Wyjaśniliśmy wam znaki - może będziecie rozumni.</span>
<span data-aaya="18">Zaprawdę; dającym jałmużnę - mężczyznom i kobietom - i tym, którzy dali piękną pożyczkę Bogu, będzie oddane w dwójnasób i będą mieli nagrodę szlachetną.</span>
<span data-aaya="19">Ci, którzy wierzą w Boga i w Jego posłańców, są sprawiedliwi; są świadkami w obliczu swego Pana; oni otrzymają swoją nagrodę i światło. A ci, którzy nie uwierzyli i za kłamstwo uznali Nasze znaki - będą mieszkańcami piekła.</span>
<span data-aaya="20">Wiedzcie, że życie tego świata jest tylko grą, rozrywką i próżną ozdobą; jest tylko rywalizacją o sławę; jest rywalizacją w wielkości majątku i liczbie dzieci. Jest ono podobne do deszczu obfitego: ożywiona roślinność budzi podziw niewiernych; potem ona więdnie i widzisz, jak żółknie, następnie obsycha i łamie się. A w życiu ostatecznym - kara straszna lub przebaczenie od Boga i zadowolenie; tymczasem życie tego świata jest tylko złudnym używaniem.</span>
<span data-aaya="21">Spieszcie więc na wyścigi ku przebaczeniu od waszego Pana i ku Ogrodowi, którego szerokość jest jak szerokość nieba i ziemi - przygotowanemu dla tych, którzy wierzą w Boga i w Jego posłańców. To jest łaska Boga! On daje ją, komu chce. Bóg jest władcą łaski niezmiernej.</span>
<span data-aaya="22">Żadne nieszczęście nie dosięgnie ziemi ani też was samych, bez tego, żeby ono nie było zapisane w księdze, zanim My je sprowadzimy. Zaprawdę, to jest dla Boga łatwe!</span>
<span data-aaya="23">Tak jest - abyście nie rozpaczali z powodu tego, co was ominęło, i abyście się nie radowali z tego, co wam zostało dane. Bóg nie miłuje dumnego pyszałka</span>
<span data-aaya="24">Ani tych, którzy są skąpi i nakazują ludziom skąpstwo. A kto odwraca się plecami - to przecież Bóg jest Bogaty i Godny Chwały!</span>
<span data-aaya="25">Wysłaliśmy już Naszych posłańców z jasnymi dowodami i zesłaliśmy z nimi Księgę i wagę, aby ludzie stali przy sprawiedliwości. I zesłaliśmy żelazo, w którym jest moc straszna i korzyści dla ludzi, ażeby wiedział Bóg, kto pomaga Jemu i Jego posłańcom w tym, co skryte. Zaprawdę, Bóg jest mocny, potężny!</span>
<span data-aaya="26">Wysłaliśmy Noego i Abrahama i ustanowiliśmy w potomstwie ich proroctwo i Księgę. Wśród nich było wielu, którzy postępowali drogą prostą; lecz wielu spośród nich - to bezbożni.</span>
<span data-aaya="27">Następnie posłaliśmy w ich ślady Naszych posłańców; i posłaliśmy w ślad za nimi Jezusa, syna Marii, i daliśmy Mu Ewangelię; i złożyliśmy w serca tych, którzy poszli za Nim, łagodność i miłosierdzie; i stan zakonny, który oni wprowadzili - My im go nie przepisaliśmy - poszukując zadowolenia Boga; oni jednak nie zachowali go tak, jak powinni go byli zachować. I daliśmy tym spośród nich, którzy uwierzyli, nagrodę. Lecz wielu z nich to ludzie bezbożni.</span>
<span data-aaya="28">O wy, którzy wierzycie! Bójcie się Boga i wierzcie w Jego posłańców! On wam da podwójny udział Swego miłosierdzia i uczyni dla was światło, w którego jasności będziecie iść, i przebaczy wam. Bóg jest przebaczający, litościwy!</span>
<span data-aaya="29">Ażeby wiedzieli ludzie Księgi, że nie mają żadnej władzy nad łaską Boga i że łaska jest w Jego ręku, który ją daje, komu chce. Bóg jest władcą łaski niezmiernej!</span>
</section>
<section data-sura="58">
<span data-name>سُوۡرَةُ الۡمُجَادَلَةِ</span>
<span data-aaya="1">Bóg usłyszał słowa tej, która dyskutowała z tobą w sprawie swego męża i która skarżyła się Bogu; a Bóg słyszał waszą rozmowę. Zaprawdę, Bóg jest słyszący, widzący!</span>
<span data-aaya="2">Ci spośród was, którzy się rozwodzą ze swoimi żonami, mówiąc: "Bądź dla mnie jak plecy mojej matki!" - one przecież nie są ich matkami, matki to te, które ich urodziły - oni z pewnością mówią słowa godne nagany i pełne fałszu. Zaprawdę, Bóg jest. odpuszczający, przebaczający!</span>
<span data-aaya="3">Tych, którzy odsyłają swoje żony, mówiąc: "Ty jesteś dla mnie jak plecy mojej matki!", i powtarzają to, co powiedzieli - obowiązuje wyzwolenie niewolnika, zanim będą mogli ponownie się zetknąć. Oto w ten sposób jesteście napominani. A Bóg jest w pełni świadom tego, co wy czynicie!</span>
<span data-aaya="4">A kto nie ma możliwości, powinien pościć przez dwa następujące po sobie miesiące, zanim ponownie się zetkną. A kto ma możliwości, powinien nakarmić sześćdziesięciu biedaków. Tak jest nakazane, abyście wierzyli w Boga i Jego Posłańca. Takie są granice Boga. A dla niewiernych kara będzie bolesna!</span>
<span data-aaya="5">Ci, którzy się sprzeciwiają Bogu i Jego Posłańcowi, zostaną przewróceni, tak jak przewróceni zostali ci, którzy byli przed nimi. My zesłaliśmy jasne znaki. A dla niewiernych kara będzie poniżająca!</span>
<span data-aaya="6">W tym Dniu, kiedy Bóg wskrzesi ich wszystkich, powiadomi ich o tym, co oni uczynili; obliczył to Bóg, a oni zapomnieli. Bóg jest świadkiem każdej rzeczy!</span>
<span data-aaya="7">Czyż ty nie widzisz, że Bóg wie doskonale, co jest w niebiosach i co jest na ziemi? I nie ma tajnej narady trzech, żeby On nie był czwarty, ani też pięciu, żeby On nie był szósty; ani też mniej, ani więcej, żeby On nie był z nimi, gdziekolwiek oni by się znajdowali. Następnie, w Dniu Zmartwychwstania, On im oznajmi to, co czynili. Zaprawdę, Bóg o każdej rzeczy jest wszechwiedzący!</span>
<span data-aaya="8">Czyż nie widziałeś tych, którym zostało zakazane tajne zebranie, jak potem ponownie czynią, co im zostało zakazane, i naradzają się potajemnie, w grzechu i wrogości, jak i nieposłuszeństwie względem Posłańca? Kiedy oni przychodzą do ciebie i pozdrawiają ciebie nie tak, jak pozdrawia ciebie Bóg, mówią o swoich duszach: "Dlaczegoż miałby nas ukarać Bóg za to, co mówimy?" Wystarczy dla nich Gehenna; będą się w niej palić! Jakże nieszczęsne to miejsce ostatecznej wędrówki!</span>
<span data-aaya="9">O wy, którzy wierzycie! Kiedy się zbieracie na tajne narady, nie naradzajcie się dla grzechu i wrogości czy dla nieposłuszeństwa Posłańcowi; lecz naradzajcie się wzajemnie dla pobożności i bojaźni Bożej! Bójcie się Boga, przy którym zostaniecie zebrani!</span>
<span data-aaya="10">Potajemna narada pochodzi od szatana, aby zasmucili się ci, którzy wierzą. Lecz on nie może im wcale zaszkodzić, chyba za pozwoleniem Boga. Niech więc ufają Bogu wierzący!</span>
<span data-aaya="11">O wy, którzy wierzycie! Kiedy wam mówią: "Zróbcie miejsce na zebraniach! ", to zróbcie miejsce, a Bóg dla was zrobi miejsce. A kiedy wam mówią: "Wstawajcie!", to podnoście się! Wywyższy Bóg - na różne stopnie - tych spośród was, którzy wierzą i którzy otrzymali wiedzę. Bóg jest w pełni świadomy tego, co czynicie!</span>
<span data-aaya="12">O wy, którzy wierzycie! Kiedy się naradzacie tajemnie z Posłańcem, to poprzedźcie tę waszą tajną naradę jałmużną. Jest to dla was lepsze i bardziej czyste. Lecz jeśli nie macie możliwości, to, zaprawdę, Bóg jest przebaczający, litościwy!</span>
<span data-aaya="13">Czy wy się lękacie dać naprzód jałmużnę, przed waszą tajną naradą? Jeśli tego nie uczyniliście i Bóg zwrócił się ku Wam, to odprawiajcie modlitwę, dawajcie jałmużnę, słuchajcie Boga i Jego Posłańca! Bóg jest w pełni świadomy tego, co czynicie!</span>
<span data-aaya="14">Czyż nie widziałeś tych, którzy zaprzyjaźnili się z ludem, na którego zagniewał się Bóg? Oni nie są ani z was, ani z nich; oni przysięgają kłamliwie, a przecież wiedzą!</span>
<span data-aaya="15">Przygotował dla nich Bóg karę straszną. Zaprawdę, złe jest to, co oni czynili!</span>
<span data-aaya="16">Oni wzięli swoje przysięgi jako okrycie i odsunęli się od drogi Boga. Dla nich więc kara będzie poniżająca!</span>
<span data-aaya="17">Ani ich majątki, ani ich dzieci nie pomogą im nic wobec Boga. Oni będą mieszkańcami ognia; będą tam przebywać na wieki!</span>
<span data-aaya="18">W tym Dniu, kiedy wskrzesi ich Bóg, wszystkich razem, oni będą Mu przysięgać, tak jak wam przysięgają; i sądzą, iż na czymś się opierają. Czyż oni nie są kłamcami?</span>
<span data-aaya="19">Zawładnął nimi szatan i spowodował, iż zapomnieli wspominać Boga. Stanowią oni partię szatana. O; tak! Zaprawdę, partia szatana! Oni, zaprawdę, są tymi, którzy ponieśli stratę!</span>
<span data-aaya="20">Zaprawdę, ci, którzy się sprzeciwiają Bogu i Jego Posłańcowi, są wśród najbardziej poniżonych.</span>
<span data-aaya="21">Napisał Bóg: "Z pewnością zwyciężę Ja i Moi posłańcy!" Zaprawdę, Bóg jest mocny, potężny!</span>
<span data-aaya="22">Nie znajdziesz ludzi, którzy wierzą w Boga i w Dzień Ostatni, żeby odnosili się przyjaźnie do tych, którzy się sprzeciwiają Bogu i Jego Posłańcowi; nawet gdyby to byli ich ojcowie albo ich synowie, albo ich bracia, albo ich ród. On wypisał w ich sercach wiarę i umocnił ich Duchem pochodzącym od Niego. On wprowadzi ich do Ogrodów, gdzie w dole płyną strumyki; oni będą tam przebywać na wieki. Bóg znalazł w nich upodobanie i oni mają upodobanie w Nim. Oni stanowią partię Boga. O, tak! Zaprawdę, partię Boga - oni są szczęśliwi!</span>
</section>
<section data-sura="59">
<span data-name>سُوۡرَةُ الۡحَشۡرِ</span>
<span data-aaya="1">Wysławia Boga to, co jest w niebiosach, i to, co jest na ziemi. On jest Potężny, Mądry!</span>
<span data-aaya="2">On jest Tym, który wypędził z domostw tych spośród ludu Księgi, którzy nie uwierzyli - na pierwsze zebranie. Wy nie myśleliście, że oni odejdą, a oni myśleli, że twierdze obronią ich przed Bogiem. Lecz przyszedł do nich Bóg ze strony, z której oni się Go nie spodziewali, i rzucił w ich serca przerażenie. Niszczą oni swoje domy swoimi rękami i rękami wiernych. Bierzcie więc sobie z tego pouczenie, o ludzie, którzy posiadacie jasne spojrzenie!</span>
<span data-aaya="3">Gdyby Bóg nie przepisał im wysiedlenia, to ukarałby ich na tym świecie, ale w życiu ostatecznym czeka ich kara ognia.</span>
<span data-aaya="4">Stało się tak dlatego, że oni sprzeciwili się Bogu i Jego Posłańcowi. A kto sprzeciwia się Bogu... to, zaprawdę, Bóg jest straszny w karaniu!</span>
<span data-aaya="5">Wszelkie drzewo palmowe, które ścięliście albo które pozostawiliście stojącym na jego korzeniach, ścięliście lub pozostawiliście za zezwoleniem Boga, aby On mógł okryć hańbą bezbożnych.</span>
<span data-aaya="6">Bóg dał Swojemu Posłańcowi od nich taką zdobycz wojenną; że nie potrzebowaliście pędzić ani koni, ani wielbłądów. Bóg daje władzę Swoim posłańcom, nad kim chce. Bóg jest nad każdą rzeczą wszechwładny!</span>
<span data-aaya="7">To, co dał Bóg Swojemu Posłańcowi jako zdobycz od mieszkańców miast, to należy do Boga i do Jego Posłańca, do bliskich krewnych i do sierot, do biedaków i do podróżnego; tak żeby to nie przechodziło kolejno do bogatych spośród was. A to, co wam daje Posłaniec, to bierzcie; a czego wam zakazał, od tego się powstrzymajcie! I bójcie się Boga! Zaprawdę, Bóg jest straszny w karaniu!</span>
<span data-aaya="8">To jest dla biednych muhadżirów, którzy zostali wypędzeni ze swoich domostw i którzy zostali pozbawieni swoich majątków, gdy poszukiwali łaski i zadowolenia Boga i starali się pomóc Bogu i Jego Posłańcowi. Oni są naprawdę szczerzy.</span>
<span data-aaya="9">A ci, którzy się umocnili w swoim domu i w swojej wierze przed nimi, miłują tych, którzy do nich wywędrowali, i nie znajdują w swoich sercach żadnego pożądania dla tego; co tamtym zostało dane. Oni dają im pierwszeństwo, nawet gdyby bieda była ich udziałem. A ten, kto się uchroni przed skąpstwem własnej duszy, będzie szczęśliwy.</span>
<span data-aaya="10">A ci, którzy przyszli po nich, mówią: "Panie nasz! Przebacz nam i naszym braciom, którzy nas wyprzedzili w wierze! I nie umieszczaj w naszych sercach urazy do tych, którzy uwierzyli! Panie nasz! Ty, zaprawdę, jesteś dobrotliwy, litościwy!"</span>
<span data-aaya="11">Czyż nie widziałeś obłudników, mówiących do swoich braci spośród ludu Księgi, którzy uwierzyli: "Jeśli zostaniecie wypędzeni, to my, z pewnością, pójdziemy z wami; i nie usłuchamy nigdy nikogo przeciwko wam. A jeśli będą przeciw wam walczyć, to my, z pewnością, wam pomożemy!" Bóg jest świadkiem, że oni są kłamcami!</span>
<span data-aaya="12">Jeśli tamci będą wypędzeni, to oni nie pójdą razem z nimi; a jeśli tamci będą zwalczani, to oni nie przyjdą im z pomocą; a jeśli im nawet pomogą, to wnet odwrócą się plecami i tamci nie będą mieli pomocy.</span>
<span data-aaya="13">Wy przecież wzbudzacie więcej strachu w ich duszach aniżeli sam Bóg, ponieważ to są ludzie, którzy nie pojmują.</span>
<span data-aaya="14">Oni nie będą walczyć z wami wszyscy razem, jedynie w miastach ufortyfikowanych albo spoza murów. Ich waleczność jest wielka, kiedy są między sobą; ty myślisz, że oni są razem, lecz serca ich są podzielone. Tak jest dlatego, że oni są ludem, który nie rozumie.</span>
<span data-aaya="15">Oni są podobni do tych, którzy na krótko przed nimi zakosztowali złych skutków swojego postępowania. Dla nich kara będzie bolesna!</span>
<span data-aaya="16">Oni są podobni do szatana, kiedy mówi do człowieka: "Bądź niewierny!" A kiedy jest niewierny, on mówi: "Ja się ciebie wyrzekam! Zaprawdę, boję się Boga, Pana światów!"</span>
<span data-aaya="17">I ich ostateczny koniec będzie taki, iż obydwaj znajdą się w ogniu, w którym będą przebywać na wieki. Oto jest zapłata dla niesprawiedliwych!</span>
<span data-aaya="18">O wy, którzy wierzycie! Bójcie się Boga! I niech każda dusza patrzy na to, co przygotowała na jutro! I bójcie się Boga! Zaprawdę, Bóg jest w pełni świadomy tego, co wy czynicie!</span>
<span data-aaya="19">Nie bądźcie tak jak ci, którzy zapomnieli o Bogu, aż sprawił On, że oni zapomnieli o swoich duszach. Oni są ludźmi występnymi.</span>
<span data-aaya="20">Nie są równi mieszkańcy Ognia i mieszkańcy Ogrodu. Mieszkańcy Ogrodu - triumfują!</span>
<span data-aaya="21">Jeślibyśmy objawili ten Koran na jakiejś górze, zobaczyłbyś ją pokorną, rozerwaną ze strachu przed Bogiem. Te przypowieści podajemy ludziom; być może, oni się zastanowią!</span>
<span data-aaya="22">On jest Bogiem! Nie ma boga, jak tylko On! On zna skryte i widzialne. On jest Miłosierny, Litościwy!</span>
<span data-aaya="23">On jest Bogiem! Nie ma boga, jak tylko On!; - Król, Przenajświętszy, Pokój, Wierny, Zachowujący, Potężny, Przemożny, Wyniosły! Chwała niech będzie Bogu! On jest ponad to, co dodają Mu jako współtowarzyszy!</span>
<span data-aaya="24">On jest Bogiem! Stworzycielem, Twórcą, Kształtującym! Do Niego należą najpiękniejsze imiona! Głosi Jego chwałę to, co jest w niebiosach, i to, co jest na ziemi! On jest Potężny, Mądry!</span>
</section>
<section data-sura="60">
<span data-name>سُوۡرَةُ الۡمُمۡتَحِنَةِ</span>
<span data-aaya="1">O wy, którzy wierzycie! Nie bierzcie sobie za przyjaciół Mojego wroga i waszego wroga! Wy zwracacie się do nich z przyjaźnią, oni zaś nie wierzą w prawdę, która przyszła do was. Wypędzają Posłańca i was samych, ponieważ wy wierzycie w Boga, waszego Pana. Skoro wyszliście walczyć na Mojej drodze i poszukiwać Mojego zadowolenia, to czy będziecie w skrytości okazywać im przyjaźń? Ja wiem najlepiej to, co ukrywacie i co czynicie jawnie. A ktokolwiek z was to czyni, ten już zbłądził z równej drogi.</span>
<span data-aaya="2">Jeśli oni was spotkają, będą dla was wrogami; wyciągną do was swoje ręce i swoje języki - ze złem. Oni by chcieli, abyście byli niewiernymi.</span>
<span data-aaya="3">Nie pomogą wam ani wasi bliscy krewni, ani wasze dzieci w Dniu Zmartwychwstania. On rozstrzygnie między wami. A Bóg widzi dobrze, co czynicie!</span>
<span data-aaya="4">Mieliście już piękny przykład w Abrahamie i tych, którzy byli z nim, kiedy powiedzieli do swego ludu: "Zaprawdę, my nie mamy nic z wami i z tym, co wy czcicie oprócz Boga! Wyrzekamy się was! Pojawiła się między nami i wami wrogość i zawiść na zawsze, chyba że uwierzycie w Boga Jedynego!" Wyjątek uczyniwszy dla słów, jakie powiedział Abraham do swojego ojca: "Z pewnością będę prosił o przebaczenie dla ciebie, choć nie mam władzy niczego uczynić dla ciebie u Boga." "Panie nasz! Zaufaliśmy Tobie i nawróciliśmy się do Ciebie! Do Ciebie zmierza ostateczna wędrówka!</span>
<span data-aaya="5">Panie nasz! Nie wystawiaj nas na pokuszenie wobec tych, którzy nie wierzą! Przebacz nam, Panie nasz! Zaprawdę, Ty jesteś Potężny, Mądry!"</span>
<span data-aaya="6">Mieliście w nich piękny przykład dla tego, kto spodziewa się spotkać Boga i kto się spodziewa Dnia Ostatniego. A ten, kto się odwróci... zaprawdę, Bóg jest Bogaty, Godny Chwały!</span>
<span data-aaya="7">Być może, Bóg ustanowi między wami i tymi spośród was, dla których jesteście wrogami - przyjaźń. Bóg jest wszechmocny! Bóg jest przebaczający, litościwy!</span>
<span data-aaya="8">Bóg nie zabrania wam, abyście byli dobrzy i sprawiedliwi względem tych, którzy was nie zwalczali z powodu religii ani nie wypędzali was z waszych domostw. Zaprawdę, Bóg miłuje ludzi sprawiedliwych!</span>
<span data-aaya="9">Bóg zabrania wam tylko, abyście sobie brali za przyjaciół tych, którzy was zwalczali z powodu religii i którzy was wypędzali z waszych domostw, i którzy pomagali przy wypędzaniu was. Ci, którzy ich biorą za przyjaciół, są ludźmi niesprawiedliwymi.</span>
<span data-aaya="10">O wy, którzy wierzycie! Kiedy przyjdą do was kobiety wierzące, które razem wywędrowały, to wybadajcie je. - Bóg zna najlepiej ich wiarę! - Jeśli uznacie je za wierzące, to nie odsyłajcie ich do niewiernych: one nie są już im dozwolone ani oni nie są dozwoleni dla nich. Dajcie im to, co oni wydali! Nie będziecie mieli grzechu, jeśli je poślubicie, kiedy dacie im ich wynagrodzenie. I nie zatrzymujcie przez węzły małżeńskie kobiet niewierzących! Żądajcie od nich tego, co wydaliście, i niech oni żądają, co wydali. Takie jest dla was postanowienie Boga! On rozsądza między wami. Bóg jest wszechwiedzący, mądry!</span>
<span data-aaya="11">A jeśli któraś z waszych żon odeszła od was do niewiernych, a potem wy chcecie się odpłacić, to dajcie tym, od których żony odeszły, tyleż, ile oni wydali. I bójcie się Boga, w którego wierzycie!</span>
<span data-aaya="12">O proroku! A kiedy przyjdą do ciebie kobiety wierzące złożyć ci przysięgę wierności: iż nie będą dodawać Bogu żadnych współtowarzyszy, iż nie będą kraść, iż nie będą popełniać cudzołóstwa, iż nie będą zabijać swoich dzieci, iż nie będą przychodzić z oszczerstwem, zmyślając je między swoimi rękami i nogami, ani też nie będą się buntowały przeciwko tobie w tym, co jest uznane - to przyjmij ich przysięgę i proś Boga o przebaczenie dla nich! Zaprawdę, Bóg jest przebaczający, mądry!</span>
<span data-aaya="13">O wy, którzy wierzycie! Nie bierzcie sobie za przyjaciół ludzi, na których Bóg jest zagniewany. Oni zwątpili w życie ostateczne, tak jak niewierni zwątpili w mieszkańców mogił.</span>
</section>
<section data-sura="61">
<span data-name>سُوۡرَةُ الصَّفِّ</span>
<span data-aaya="1">Wysławia Boga to, co jest w niebiosach, i to, co jest na ziemi. On jest Potężny, Mądry!</span>
<span data-aaya="2">O wy, którzy wierzycie! Dlaczego mówicie to, czego nie czynicie?</span>
<span data-aaya="3">Bardzo nienawistne jest Bogu, iż mówicie to, czego nie czynicie.</span>
<span data-aaya="4">Zaprawdę, Bóg miłuje tych, którzy walczą na Jego drodze w zwartych szeregach, jak gdyby byli budowlą solidną.</span>
<span data-aaya="5">Oto powiedział Mojżesz do swego ludu: "O ludu mój! Dlaczego wy mnie obrażacie? Przecież wiecie, że Bóg posłał mnie do was." A kiedy oni się odsunęli, Bóg odsunął ich serca. Bóg nie prowadzi drogą prostą ludzi szerzących zepsucie!</span>
<span data-aaya="6">Oto powiedział Jezus, syn Marii: "O synowie Izraela! Jestem wysłany od Boga do was, aby potwierdzić prawdziwość tego, co przede mną było zesłane w Torze, i zwiastować Posłańca, który przyjdzie po mnie, a którego imię - Ahmad!" Lecz kiedy on przyszedł z jasnymi dowodami, oni powiedzieli: "To są czary oczywiste!"</span>
<span data-aaya="7">A kto jest bardziej niesprawiedliwy aniżeli ten, kto mówi kłamstwo przeciw Bogu, kiedy jest wzywany do islamu? Bóg nie prowadzi drogą prostą ludzi niesprawiedliwych.</span>
<span data-aaya="8">Oni chcą zagasić światło Boga swoimi ustami; lecz Bóg dopełni Swoje światło, chociaż by to było nienawistne dla niewiernych.</span>
<span data-aaya="9">On jest Tym, który wysłał Swojego Posłańca z drogą prostą i religią prawdy, aby ją wznieść ponad wszelką religię, chociażby to było nienawistne dla bałwochwalców.</span>
<span data-aaya="10">O wy, którzy wierzycie! Czyż mogę ukazać wam handel, który by was wybawił od kary bolesnej?</span>
<span data-aaya="11">Będziecie wierzyć w Boga i Jego Posłańca! Będziecie walczyć na drodze Boga waszym majątkiem i waszymi duszami! To będzie lepsze dla was - o, gdybyście tylko mogli to wiedzieć!</span>
<span data-aaya="12">Wtedy On przebaczy wam wasze grzechy i wprowadzi was do Ogrodów, gdzie w dole płyną strumyki, i do mieszkań przyjemnych w Ogrodach Edenu. To jest osiągnięcie ogromne!</span>
<span data-aaya="13">I da wam inne rzeczy, które wy kochacie, pomoc od Boga i bliskie zwycięstwo. Zwiastuj radosną nowinę wiernym!</span>
<span data-aaya="14">O wy, którzy wierzycie! Bądźcie pomocnikami Boga, jak powiedział Jezus, syn Marii, do apostołów: "Którzy będą moimi pomocnikami w dążeniu do Boga?" Apostołowie powiedzieli: "My jesteśmy pomocnikami Boga!" I uwierzyła pewna część synów Izraela, a część pozostała niewierna. Wtedy umocniliśmy tych, którzy uwierzyli, przeciwko ich nieprzyjaciołom; i oni stali się zwycięzcami.</span>
</section>
<section data-sura="62">
<span data-name>سُوۡرَةُ الۡجُمُعَةِ</span>
<span data-aaya="1">Głosi chwałę Boga to, co jest w niebiosach, i to, co jest na ziemi - Króla, Przenajświętszego, Potężnego, Mądrego!</span>
<span data-aaya="2">To On posłał do ludzi prostych Posłańca wywodzącego się spośród nich, który głosi im Jego znaki, oczyszcza ich i uczy ich Księgi i mądrości;. oni bowiem byli przedtem w błędzie oczywistym.</span>
<span data-aaya="3">I do innych spośród nich, którzy się jeszcze do nich nie przyłączyli. On jest Potężny, Mądry!</span>
<span data-aaya="4">To jest łaska Boga! On ją daje temu, komu chce. On jest władcą łaski ogromnej.</span>
<span data-aaya="5">Ci, którym dano nieść Torę - a oni jej nie ponieśli - są podobni do osła, który niesie księgi. Jakże zły jest przykład tych ludzi, którzy za kłamstwo uznali znaki Boga! A Bóg nie prowadzi drogą prostą ludzi niesprawiedliwych!</span>
<span data-aaya="6">Powiedz: "O wy, którzy wyznajecie judaizm! Jeśli twierdzicie, że jesteście bliscy Bogu, z wyłączeniem innych ludzi, to życzcie sobie śmierci, jeśli jesteście prawdomówni!"</span>
<span data-aaya="7">Lecz oni nigdy nie będą jej sobie życzyli z powodu tego, co przygotowały pierwej ich ręce. Bóg zna dobrze ludzi niesprawiedliwych.</span>
<span data-aaya="8">Powiedz: "Zaprawdę, śmierć, od której uciekacie, z pewnością was spotka! Potem zostaniecie sprowadzeni do Tego, który zna, co skryte i jawne. On obwieści wam to, co czyniliście."</span>
<span data-aaya="9">O wy, którzy wierzycie! Kiedy zostanie ogłoszone wezwanie do modlitwy - w Dniu Zgromadzenia śpieszcie gorliwie wspominać Boga i pozostawcie wszelki handel! To będzie dla was lepsze, o, gdybyście mogli to wiedzieć!</span>
<span data-aaya="10">A kiedy modlitwa zostanie zakończona, to rozejdźcie się po kraju i poszukujcie łaski Boga, i często wspominajcie Boga! Być może, będziecie szczęśliwi!</span>
<span data-aaya="11">Lecz kiedy oni dojrzą jakiś handel lub zabawę, to śpieszą na oślep ku nim i pozostawiają ciebie stojącego. Powiedz: "To, co jest u Boga, jest lepsze od zabawy i handlu! Bóg jest najlepszy z tych, którzy dają zaopatrzenie!"</span>
</section>
<section data-sura="63">
<span data-name>سُوۡرَةُ الۡمُنَافِقُوۡنَ</span>
<span data-aaya="1">Kiedy przychodzą do ciebie obłudnicy, mówią: "Zaświadczamy, że ty jesteś Posłańcem Boga!" Bóg wie, że ty jesteś Posłańcem Jego i Bóg świadczy, że obłudnicy są kłamcami.</span>
<span data-aaya="2">Oni wzięli sobie swoje przysięgi jako puklerz i odsunęli się od drogi Boga. Zaprawdę, złe jest to, co oni uczynili!</span>
<span data-aaya="3">Albowiem oni uwierzyli, a potem stali się niewiernymi. Pieczęć została nałożona na ich serca i oni nie pojmują.</span>
<span data-aaya="4">Kiedy na nich patrzysz, podobają ci się ich postacie; a kiedy mówią, to słuchasz ich słów, a oni są jakby słupami podpartymi. Oni uważają, że każdy krzyk jest przeciw nim. Oni są nieprzyjaciółmi, przeto wystrzegaj się ich! Niech ich Bóg zwalczy! Jakże oni zostali oszukani!</span>
<span data-aaya="5">A kiedy się im mówi: "Przychodźcie! Posłaniec Boga będzie prosił o przebaczenie dla was." - oni odwracają głowy i widzisz, jak się odsuwają, nadęci pychą.</span>
<span data-aaya="6">Wszystko jedno, czy będziesz prosił dla nich o przebaczenie, czy też nie będziesz o nie prosił - nie przebaczy im Bóg. Bóg nie prowadzi drogą prostą ludzi szerzących zepsucie.</span>
<span data-aaya="7">Oni są tymi, którzy mówią: "Nie rozdawajcie nic tym, którzy są przy Posłańcu Boga, aby oni od niego odeszli. " Do Boga należą skarby niebios i ziemi, lecz obłudnicy nic nie pojmują.</span>
<span data-aaya="8">Oni mówią: "Jeśli powrócimy do Medyny, to z pewnością silniejszy wypędzi stamtąd słabszego!" Potęga należy do Boga, do Jego Posłańca i wiernych. Lecz obłudnicy tego nie wiedzą.</span>
<span data-aaya="9">O wy, którzy wierzycie! Niech wasze majątki i wasze dzieci nie odrywają was od wspomnienia Boga! A ci, którzy to czynią, poniosą stratę.</span>
<span data-aaya="10">Rozdawajcie z tego, w co was zaopatrzyliśmy, zanim przyjdzie śmierć do któregoś z was. Wtedy on powie: "Panie mój! Gdybyś mi dał trochę czasu, żebym mógł dawać jałmużnę i być sprawiedliwy!"</span>
<span data-aaya="11">Ale Bóg nie da zwłoki żadnej duszy, kiedy nadejdzie jej termin. Bóg jest w pełni świadomy tego, co wy czynicie!</span>
</section>
<section data-sura="64">
<span data-name>سُوۡرَةُ التَّغَابُنِ</span>
<span data-aaya="1">Wysławia Boga to, co jest w niebiosach, i to, co jest na ziemi. Do Niego należy królestwo i do Niego należy chwała! On nad każdą rzeczą jest wszechwładny!</span>
<span data-aaya="2">On jest Tym, który was stworzył: a wśród was jeden jest niewierzący, a inny jest wierzący. Bóg widzi dobrze to, co wy czynicie!</span>
<span data-aaya="3">On stworzył niebiosa i ziemię w całej prawdzie. On was ukształtował i pięknie uformował wasze postacie. I do Niego zmierza wędrowanie.</span>
<span data-aaya="4">On wie, co jest w niebiosach i na ziemi. On wie, co ukrywacie i co głosicie jawnie. Bóg zna to, co kryją wasze piersi.</span>
<span data-aaya="5">Czy doszła do was wieść o tych, którzy nie uwierzyli dawniej i zakosztowali szkodliwości swojego postępowania? Dla nich kara będzie bolesna.</span>
<span data-aaya="6">Albowiem kiedy przyszli do nich ich posłańcy z jasnymi dowodami, oni powiedzieli: "Czyż ludzie mogą nas prowadzić drogą prostą?" I nie uwierzyli, i odwrócili się. Bóg ich nie potrzebuje. Bóg jest bogaty, godny chwały!</span>
<span data-aaya="7">Ci, którzy nie wierzą, twierdzą, że nie będą wskrzeszeni. Powiedz: "Ależ tak! Na mojego Pana! Z pewnością zostaniecie wskrzeszeni! Następnie zostaniecie powiadomieni, z całą pewnością, o tym, co czyniliście! A to dla Boga jest łatwe."</span>
<span data-aaya="8">Wierzcie w Boga i w Jego Posłańca; i w światło, które zesłaliśmy! Bóg jest w pełni świadomy tego, co czynicie!</span>
<span data-aaya="9">Ten Dzień, kiedy On was zgromadzi na Dzień Zgromadzenia, będzie Dniem wzajemnego oszukiwania. I temu, kto wierzy w Boga i pełni dobre uczynki - On odpuści jego złe czyny i wprowadzi go do Ogrodów, gdzie w dole płyną strumyki. Tacy pozostaną tam, nieśmiertelni, na zawsze. To jest osiągnięcie ogromne!</span>
<span data-aaya="10">A ci, którzy nie uwierzyli i za kłamstwo uznali Nasze znaki - będą mieszkańcami ognia. Oni tam będą przebywać na wieki. Jakże złe to miejsce przybycia!</span>
<span data-aaya="11">Nikogo nie dosięgnie żadne nieszczęście, jak tylko za zezwoleniem Boga. Bóg pokieruje sercem każdego, kto w Niego wierzy. Bóg o każdej rzeczy jest wszechwiedzący!</span>
<span data-aaya="12">Słuchajcie Boga i słuchajcie Jego Posłańca! A jeśli się odwrócicie - to wiedzcie, że na Naszym Posłańcu ciąży jedynie przekazanie jasnego obwieszczenia.</span>
<span data-aaya="13">Bóg! Nie ma boga, jak tylko On! Bogu niech zaufają wszyscy wierni!</span>
<span data-aaya="14">O wy, którzy wierzycie! Zaprawdę, wśród waszych żon i waszych dzieci są wasi wrogowie! Przeto strzeżcie się ich! A jeśli; pobłażając, odpuścicie i wybaczycie - to, zaprawdę, Bóg jest przebaczający, litościwy!</span>
<span data-aaya="15">Wasze bogactwo i wasze dzieci są tylko pokuszeniem, podczas gdy u Boga jest nagroda ogromna.</span>
<span data-aaya="16">Przeto bójcie się Boga, jeśli jesteście do tego zdolni! Rozdawajcie dla dobra waszych dusz! A ci, którzy się ustrzegą skąpstwa swojej duszy - będą szczęśliwi.</span>
<span data-aaya="17">Jeśli dacie Bogu piękną pożyczkę, to On odda ją wam w dwójnasób i wam przebaczy.</span>
<span data-aaya="18">On zna skryte i jawne. On jest Potężny, Mądry!</span>
</section>
<section data-sura="65">
<span data-name>سُوۡرَةُ الطَّلَاقِ</span>
<span data-aaya="1">O Proroku! Kiedy odprawiacie swoje żony, to odprawiajcie je w właściwym dla nich terminie. Przestrzegajcie tego terminu i bójcie się Boga, waszego Pana! Nie wypędzajcie ich z domów i niech wcale nie wychodzą, chyba że dopuściły się jawnej bezecności. Takie są granice Boga! A ten, kto przekracza granice Boga, ten czyni niesprawiedliwość sobie samemu. Ty nie wiesz: Być może, Bóg spowoduje, że zajdzie coś nowego.</span>
<span data-aaya="2">A kiedy nadejdzie ich termin, to albo zatrzymajcie je w sposób godny, albo rozstańcie się z nimi w sposób godny. I wezwijcie świadków, dwóch sprawiedliwych spośród was, i ustanówcie świadectwo wobec Boga. Przez to napominany jest ten, kto wierzy w Boga i w Dzień Ostatni. A temu, kto się boi Boga, On przygotuje jakieś wyjście;</span>
<span data-aaya="3">I da mu zaopatrzenie stąd, skąd on się nawet nie spodziewa. A temu, kto ufa Bogu, On sam wystarczy! Oto Bóg powoduje spełnienie swojego rozkazu! Bóg ustanowił miarę dla każdej rzeczy.</span>
<span data-aaya="4">A te spośród waszych żon, które już zwątpiły w okres miesięczny - jeśli macie wątpliwości - niech czekają trzy miesiące; podobnie te, które jeszcze się nie rozwinęły. Kobiety brzemienne zaś niech czekają, aż złożą swoje brzemię. Temu, kto się boi Boga, On przyniesie ułatwienie.</span>
<span data-aaya="5">Taki jest rozkaz Boga, który wam zesłał. A kto się boi Boga, temu On odpuści złe uczynki i powiększy jego nagrodę.</span>
<span data-aaya="6">Dajcie im mieszkanie, tam gdzie wy mieszkacie, stosownie do waszych środków! Nie wyrządzajcie im przykrości i nie stawiajcie ich w trudnej sytuacji! A jeśli są brzemienne, to łóżcie na ich utrzymanie, aż złożą swoje brzemię! A jeśli one karmią wasze dziecko, dawajcie im za to wynagrodzenie i porozumiewajcie się ze sobą godnie! A jeśli napotykacie jakieś trudności, to niech karmi je inna!</span>
<span data-aaya="7">Niech ten, który żyje w dostatku, wydaje według swojego dostatku! Niech ten, któremu zostało wymierzone, wydaje według tego, co dał mu Bóg! Bóg nie obciąża żadnej duszy niczym innym, niż tym, co jej dał. Bóg da wam po przeciwnościach ukojenie.</span>
<span data-aaya="8">Ileż to miast zachowało się dumnie wobec rozkazu Boga i Jego posłańców! I My policzyliśmy się z nimi rachunkiem surowym; ukaraliśmy je karą straszną.</span>
<span data-aaya="9">I one zakosztowały złych skutków swego postępowania, a w ostatecznym wyniku ponieśli stratę.</span>
<span data-aaya="10">Przygotował dla nich Bóg karę straszną. Bójcie się więc Boga, o wy, obdarzeni umysłem, którzy uwierzyliście! Bóg zesłał wam napomnienie,</span>
<span data-aaya="11">Posłańca, który recytuje wam jasne znaki Boga, aby wyprowadzić z ciemności do światła tych, którzy wierzą, którzy pełnią dobre dzieła. Kto wierzy w Boga i czyni dobro, tego On wprowadzi do Ogrodów, gdzie w dole płyną strumyki; oni będą tam przebywać nieśmiertelni na zawsze. Bóg dał jemu piękny udział.</span>
<span data-aaya="12">To jest Bóg, który stworzył siedem niebios i ziemi tyleż. Jego rozkaz dociera do nich, abyście wiedzieli, że Bóg jest nad każdą rzeczą wszechwładny i że obejmuje każdą rzecz Swoją wiedzą.</span>
</section>
<section data-sura="66">
<span data-name>سُوۡرَةُ التَّحۡرِيۡمِ</span>
<span data-aaya="1">O Proroku! Dlaczego zakazujesz sobie tego, co pozwolił ci Bóg, chcąc przypodobać się twoim żonom? Bóg jest przebaczający, litościwy!</span>
<span data-aaya="2">Bóg nałożył na was obowiązek zwolnienia się z takich przysiąg. Bóg jest waszym opiekunem! On jest Wszechwiedzący, Mądry!</span>
<span data-aaya="3">Oto Prorok powierzył w tajemnicy jednej ze swoich żon pewną historię. A kiedy ona ją rozgłosiła i Bóg ujawnił to jemu, wówczas on częściowo dał jej to poznać, a częściowo przemilczał. A kiedy Prorok jej o tym mówił, rzekła: "Któż ci to obwieścił?" Powiedział: "Obwieścił mi Wszechwiedzący, Świadomy."</span>
<span data-aaya="4">Jeśli wy obydwie nawrócicie się do Boga... przecież już skłoniły się wasze serca. Ale jeśli będziecie się wzajemnie wspomagać przeciwko Prorokowi - to, zaprawdę, Bóg jest jego Opiekunem, a Gabriel i sprawiedliwi między wiernymi, a także aniołowie są jego wspomożycielami!</span>
<span data-aaya="5">Być może, jego Pan - jeśli on was odprawi - da mu w zamian żony lepsze od was, całkowicie poddane Bogu, wierzące, gorliwe w modlitwie, okazujące skruchę, pobożne, przestrzegające postu, czy to zamężne, czy dziewice.</span>
<span data-aaya="6">O wy, którzy wierzycie! Strzeżcie się sami i wasze rodziny od ognia; którego strawą będą ludzie i kamienie! Wokół niego będą aniołowie, ogromni, straszni; oni nie buntują się przeciw rozkazowi Boga, lecz wypełniają to, co jest im nakazane.</span>
<span data-aaya="7">O wy, którzy nie wierzycie! Nie usprawiedliwiajcie się dzisiaj! Zostanie wam zapłacone tylko za to, co czyniliście.</span>
<span data-aaya="8">O wy, którzy wierzycie! Nawracajcie się do Boga ze szczerą skruchą! Być może, wasz Pan odpuści wam złe czyny i wprowadzi was do Ogrodów, gdzie w dole płyną strumyki - tego Dnia, kiedy Bóg nie okryje hańbą ani Proroka, ani tych, którzy z nim uwierzyli; światło ich pójdzie przed nimi i po ich prawicy. Oni będą mówili: "Panie nasz! Uczyń doskonałym dla nas nasze światło i przebacz nam! Zaprawdę, Ty jesteś nad każdą rzeczą wszechwładny!"</span>
<span data-aaya="9">O Proroku! Zwalczaj niewiernych i obłudników i bądź względem nich surowy! Ich miejscem schronienia będzie Gehenna. A jakże nieszczęsne to miejsce przybycia!</span>
<span data-aaya="10">Bóg dał przypowieść tym, którzy nie uwierzyli: o żonie Noego i żonie Lota. Obie one były pod władzą Naszych dwóch sług, spośród Naszych sług sprawiedliwych, lecz one zdradziły ich. I oni nic nie mogli dla nich uczynić wobec Boga. I powiedziano im: "Wejdźcie do ognia obie wraz z tymi, którzy tam wchodzą!"</span>
<span data-aaya="11">I Bóg dał jako przykład tym, którzy uwierzyli, żonę Faraona. Oto ona powiedziała: "Panie mój! Zbuduj dla mnie u Siebie dom w Ogrodzie! Wybaw mnie od Faraona i od jego dzieła! I wybaw mnie od ludzi niesprawiedliwych!"</span>
<span data-aaya="12">I Marię, córkę Imrana, która zachowała dziewictwo; tak więc tchnęliśmy w nią nieco z Naszego Ducha. I ona potwierdziła słowa swego Pana i Jego Ksiąg, i była wśród pokornych.</span>
</section>
<section data-sura="67">
<span data-name>سُوۡرَةُ الۡمُلۡكِ</span>
<span data-aaya="1">Błogosławiony niech będzie Ten, w którego ręku jest królestwo - On jest nad każdą rzeczą wszechwładny! -</span>
<span data-aaya="2">Który stworzył śmierć i życie, aby was doświadczyć, aby wiedzieć, który z was jest lepszy w działaniu; - On jest Potężny, Przebaczający! -</span>
<span data-aaya="3">Stworzył siedem niebios, ułożonych warstwami. Nie widzisz w stworzeniu Miłosiernego żadnej dysproporcji. Zwróć więc swoje spojrzenie: czy zobaczysz jakąś skazę?</span>
<span data-aaya="4">Następnie zwróć swoje spojrzenie jeszcze dwa razy: powróci ono do ciebie upokorzone i utrudzone.</span>
<span data-aaya="5">My ozdobiliśmy niebo najbliższe lampami i uczyniliśmy je pociskami do rażenia szatanów; i przygotowaliśmy dla nich cierpienie płomienia palącego.</span>
<span data-aaya="6">A dla tych, którzy nie uwierzyli w swojego Pana - cierpienie Gehenny. Jakże to nieszczęsne miejsce przybycia!</span>
<span data-aaya="7">Kiedy oni zostaną tam wrzuceni, posłyszą jej ryk, ona się bowiem gotuje</span>
<span data-aaya="8">I omal nie wybuchnie ze wściekłości. Za każdym razem, gdy wrzucają do niej czeredę, zapytują ich strażnicy Gehenny: "Czyż nie przychodził do was ostrzegający?"</span>
<span data-aaya="9">Oni mówią: "Tak! Przychodził do nas ostrzegający, lecz my uznaliśmy go za kłamcę i powiedzieliśmy: Bóg nie zesłał niczego; jesteście jedynie w wielkim błędzie"</span>
<span data-aaya="10">I jeszcze powiedzieli: "Gdybyśmy posłuchali albo zrozumieli, to nie bylibyśmy wśród towarzyszy płomienia palącego."</span>
<span data-aaya="11">I oni przyznali się do swojego grzechu. Precz więc, towarzysze płomienia palącego!</span>
<span data-aaya="12">Zaprawdę, ci, którzy się obawiają swego Pana w tym, co niepoznawalne - będą mieli przebaczenie i wielką nagrodę.</span>
<span data-aaya="13">Trzymajcie w tajemnicy wasze słowa albo głoście je jawnie; zaprawdę, On wie dobrze, co się kryje w waszych sercach!</span>
<span data-aaya="14">Czyż nie będzie wiedział Ten, który stworzył? On jest Przenikliwy, Świadomy!</span>
<span data-aaya="15">On, który uczynił dla was ziemię całkowicie poddaną. Przechadzajcie się więc po jej szlakach i jedzcie z tego, czego wam Bóg udziela; ku Niemu będzie zmartwychwstanie!</span>
<span data-aaya="16">Czy, jesteście pewni, że Ten, który jest w niebie, nie sprawi, żeby ziemia was pochłonęła, bo przecież ona drży?</span>
<span data-aaya="17">Czy jesteście pewni, że Ten, który jest w niebie, nie pośle przeciwko wam huraganu kamieni? Wtedy poznacie, jakie jest Moje ostrzeżenie.</span>
<span data-aaya="18">Zadawali kłam już ci, którzy byli przed nimi. I jakież było Moje oburzenie!</span>
<span data-aaya="19">Czy oni nie widzieli ponad sobą ptaków, jak składają i rozkładają skrzydła? Nikt ich nie podtrzymuje, tylko Miłosierny. On widzi dobrze każdą rzecz!</span>
<span data-aaya="20">Gdzie jest taki, który niczym wojsko wesprze was, oprócz Miłosiernego? Niewierni są jedynie w zaślepieniu.</span>
<span data-aaya="21">Albo gdzie jest ten, kto was zaopatrzy, jeśli On powstrzyma Swoje zaopatrzenie? Tak! Oni uporczywie trwają w dumie i krnąbrności.</span>
<span data-aaya="22">Czy ten, kto chodzi z twarzą opuszczoną ku ziemi, jest na lepszej drodze, czy ten, który chodzi równo po drodze prostej?</span>
<span data-aaya="23">Powiedz: "To On spowodował, że powstaliście, dał wam słuch, wzrok i serca. Jak mało jesteście wdzięczni!"</span>
<span data-aaya="24">Powiedz: "To On rozproszył was po ziemi i do Niego będziecie sprowadzeni."</span>
<span data-aaya="25">Oni powiedzą: "Kiedy spełni się ta obietnica, jeśli jesteście prawdomówni?"</span>
<span data-aaya="26">Powiedz: "Wiedza jest tylko u Boga! Ja jestem tylko jawnie ostrzegającym."</span>
<span data-aaya="27">Ale kiedy ją zobaczą z bliska, zasępią się twarze tych, którzy nie uwierzyli. Powiedzą im: "Oto czegoście się domagali!"</span>
<span data-aaya="28">Powiedz: "Jak wam się wydaje? Jeśli zniszczy mnie Bóg, i tych, którzy są ze mną, lub też zmiłuje się nad nami, to kto obroni niewiernych od kary bolesnej?"</span>
<span data-aaya="29">Powiedz: "On jest Miłosierny! Uwierzyliśmy w Niego i zaufaliśmy Mu! Wy zaś niebawem się dowiecie, kto jest w błędzie jawnym."</span>
<span data-aaya="30">Powiedz: "Jak wam się wydaje? Jeśli rankiem zniknie wam woda w głębi ziemi, to kto wam dostarczy wtedy wody źródlanej?"</span>
</section>
<section data-sura="68">
<span data-name>سُوۡرَةُ الۡقَلَمِ</span>
<span data-aaya="1">Nun. Na pióro i na to, co oni zapisują!</span>
<span data-aaya="2">Ty nie jesteś, z łaski twego Pana, człowiekiem opętanym!</span>
<span data-aaya="3">Zaprawdę, dla ciebie będzie z pewnością nagroda należyta!</span>
<span data-aaya="4">Zaprawdę, ty jesteś obdarzony wspaniałym charakterem!</span>
<span data-aaya="5">Zobaczysz niebawem, i oni zobaczą,</span>
<span data-aaya="6">Który z was jest doświadczony.</span>
<span data-aaya="7">Zaprawdę, twój Pan wie najlepiej, kto zbłądził z Jego drogi; i On zna najlepiej tych, którzy idą drogą prostą.</span>
<span data-aaya="8">Nie słuchaj więc tych, którzy obwiniają o kłamstwo!</span>
<span data-aaya="9">Oni by chcieli, żebyś był łagodny, to i oni byliby łagodni.</span>
<span data-aaya="10">Nie słuchaj więc: żadnego skorego do przysięgi, nędznego;</span>
<span data-aaya="11">Potwarcy, szerzącego kalumnie;</span>
<span data-aaya="12">Tego, który przeszkadza dobru; napastnika, grzesznika;</span>
<span data-aaya="13">Grubianina, i do tego intruza,</span>
<span data-aaya="14">Nawet gdy on posiada majątek i synów!</span>
<span data-aaya="15">Kiedy mu są recytowane Nasze znaki, on mówi: "To są baśnie dawnych przodków!"</span>
<span data-aaya="16">My napiętnujemy go na ryju!</span>
<span data-aaya="17">Oto doświadczyliśmy ich tak, jak doświadczyliśmy właścicieli ogrodu, kiedy przysięgali, iż z pewnością zbiorą plony rano,</span>
<span data-aaya="18">A nie uczynili żadnego zastrzeżenia.</span>
<span data-aaya="19">Wtedy nawiedziło go nieszczęście od twego Pana, podczas gdy oni spali,</span>
<span data-aaya="20">I rankiem był on całkowicie ścięty.</span>
<span data-aaya="21">Oni zaś wzywali się wzajemnie rankiem:</span>
<span data-aaya="22">"Chodźcież na wasze pole wcześnie, jeśli się zabieracie do ścinania!"</span>
<span data-aaya="23">I wyruszyli w drogę, rozmawiając cicho między sobą:</span>
<span data-aaya="24">"Żeby żaden biedak nie wszedł tu dziś, wbrew waszej woli."</span>
<span data-aaya="25">I poszli rankiem, zdecydowani co do celu wyznaczonego.</span>
<span data-aaya="26">Kiedy więc go zobaczyli, powiedzieli: "Doprawdy zbłądziliśmy!</span>
<span data-aaya="27">Wcale nie zostaliśmy wszystkiego pozbawieni!"</span>
<span data-aaya="28">Najbardziej umiarkowany z nich powiedział: "Czyż wam nie mówiłem? Dlaczego nie głosicie chwały Boga?"</span>
<span data-aaya="29">Powiedzieli: "Chwała niech będzie naszemu Panu! Zaprawdę, byliśmy niesprawiedliwi!"</span>
<span data-aaya="30">Wtedy oni zwrócili się jeden do drugiego, ganiąc się wzajemnie.</span>
<span data-aaya="31">Mówili: "Biada nam! Zaprawdę, byliśmy buntownikami!</span>
<span data-aaya="32">Lecz, być może, nasz Pan da nam w zamian coś lepszego od niego. Zaprawdę, my do naszego Pana kierujemy nasze pragnienia!"</span>
<span data-aaya="33">Taka jest kara! Lecz kara życia ostatecznego jest większa. O, gdybyście wiedzieli!</span>
<span data-aaya="34">Zaprawdę, dla ludzi bogobojnych u Pana są Ogrody Szczęśliwości!</span>
<span data-aaya="35">Czyż My potraktujemy tych, którzy poddali się całkowicie, tak jak grzeszników?</span>
<span data-aaya="36">Cóż z wami? Jak sądzicie?</span>
<span data-aaya="37">Czy nie macie Księgi, w której znajdujecie pouczenie?</span>
<span data-aaya="38">Zaprawdę, w niej jest dla was to, co z pewnością wybierzecie!</span>
<span data-aaya="39">I czy nie macie Naszej przysięgi sięgającej aż do Dnia Zmartwychwstania? Zaprawdę, wasze będzie to, co wy sami osądzicie!</span>
<span data-aaya="40">Zapytaj ich, który z nich to zagwarantuje?!</span>
<span data-aaya="41">Albo czy oni mają współtowarzyszy? Wtedy niech przyprowadzą swoich współtowarzyszy - jeśli są prawdomówni -</span>
<span data-aaya="42">W Dniu, kiedy odsłonią się nogi i kiedy wezwani do oddania pokłonów nie będą mogli tego uczynić;</span>
<span data-aaya="43">Będą mieli opuszczone spojrzenia i okryje ich poniżenie, ponieważ byli wzywani do oddania pokłonów, kiedy jeszcze byli zdrowi i cali.</span>
<span data-aaya="44">Pozostaw Mnie więc z tymi, którzy za kłamstwo uznali to opowiadanie! My poprowadzimy ich stopniowo tak, iż oni wcale nie będą wiedzieli.</span>
<span data-aaya="45">I Ja dam im zwłokę, lecz Mój podstęp jest niezachwiany.</span>
<span data-aaya="46">Czy ty ich zapytasz o wynagrodzenie, skoro sami są obciążeni długiem?</span>
<span data-aaya="47">Albo czy mają ukrytą wiedzę i czy ją zapisują?</span>
<span data-aaya="48">Czekaj więc cierpliwie na rozstrzygnięcie twego Pana i nie bądź jak "człowiek ryby", wtedy gdy krzyczał, kiedy był udręczony.</span>
<span data-aaya="49">Gdyby nie dosięgła go dobroć jego Pana, to zostałby wyrzucony na pustkowiu jako człowiek wzgardzony.</span>
<span data-aaya="50">Ale wybrał go jego Pan i umieścił między sprawiedliwymi.</span>
<span data-aaya="51">Zaprawdę, ci, którzy nie wierzą, gotowi są wywrócić cię swoimi spojrzeniami; kiedy słyszą napomnienie, mówią: "Zaprawdę, on jest opętany!"</span>
<span data-aaya="52">Lecz to nie co innego, jak tylko przypomnienie dla światów!</span>
</section>
<section data-sura="69">
<span data-name>سُوۡرَةُ الۡحَآقَّةِ</span>
<span data-aaya="1">Nieuniknione!</span>
<span data-aaya="2">Co to jest nieuniknione?</span>
<span data-aaya="3">I co ciebie pouczy, co to jest nieuniknione?</span>
<span data-aaya="4">Za kłamstwo uznali Samud i Ad to, co druzgocące.</span>
<span data-aaya="5">Otóż Samudyci zostali zniszczeni przez gwałtowną burzę z piorunami;</span>
<span data-aaya="6">Natomiast Adyci zostali zniszczeni przez wicher wyjący, gwałtowny,</span>
<span data-aaya="7">Który On rozpętał przeciwko nim przez siedem nocy i przez osiem dni po sobie następujących. Ty możesz ujrzeć ten lud tam powalony, jak gdyby to były pnie powalonych palm.</span>
<span data-aaya="8">I czy widzisz po nich jakieś resztki?</span>
<span data-aaya="9">Faraon i ci, którzy byli przed nim, i zburzone miasta - oni popełnili grzechy;</span>
<span data-aaya="10">Zbuntowali się przeciw Posłańcowi swego Pana i On pochwycił ich przemożnym chwytem.</span>
<span data-aaya="11">Zaprawdę, kiedy woda wyszła z brzegów, My przenieśliśmy was na statek płynący,</span>
<span data-aaya="12">Aby uczynić to dla was przypomnieniem i aby zachowało je ucho zachowujące.</span>
<span data-aaya="13">Kiedy zadmą w trąbę, jedyny raz,</span>
<span data-aaya="14">Kiedy ziemia i góry zostaną zniesione i w proch obrócone, jednym starciem,</span>
<span data-aaya="15">Tego Dnia nastąpi nieuniknione wydarzenie</span>
<span data-aaya="16">I rozerwie się niebo, i będzie ono tego Dnia rozwarte;</span>
<span data-aaya="17">Aniołowie będą na jego krańcach; tego Dnia ośmiu z nich poniesie tron twego Pana ponad nimi.</span>
<span data-aaya="18">Tego Dnia będziecie przedstawieni, nic z was nie zostanie ukryte.</span>
<span data-aaya="19">Ten, który otrzyma swoją księgę w swoją prawicę, powie: "Oto bierzcie! Czytajcie księgę!</span>
<span data-aaya="20">Przecież ja myślałem, że znajdę swój rachunek."</span>
<span data-aaya="21">I on będzie miał życie przyjemne</span>
<span data-aaya="22">W wyniosłym Ogrodzie,</span>
<span data-aaya="23">Którego owoce będą bliskie.</span>
<span data-aaya="24">"Jedzcie i pijcie na zdrowie, za to, co uczyniliście dawniej, w dniach, które minęły!"</span>
<span data-aaya="25">A ten, kto otrzyma swoją księgę w swoją lewicę, powie: "O, gdyby mi nie została dana moja księga!</span>
<span data-aaya="26">O, gdybym mógł nie wiedzieć, jaki jest mój rachunek!</span>
<span data-aaya="27">O, gdyby to był ostateczny koniec!</span>
<span data-aaya="28">Na nic mi się zdało moje bogactwo!</span>
<span data-aaya="29">Odeszła ode mnie moja władza!"</span>
<span data-aaya="30">"Bierzcie go i nałóżcie mu kajdany!</span>
<span data-aaya="31">Potem w ogniu piekielnym palcie go!</span>
<span data-aaya="32">Następnie zakujcie go w łańcuch, którego długość wynosi siedemdziesiąt łokci!"</span>
<span data-aaya="33">Bo on nie wierzył w Boga potężnego</span>
<span data-aaya="34">I nie zachęcał do żywienia biednych!</span>
<span data-aaya="35">I nie ma tutaj dla niego przyjaciela,</span>
<span data-aaya="36">Nie ma pożywienia oprócz cuchnącej ropy;</span>
<span data-aaya="37">I nie je tego nikt oprócz grzeszników.</span>
<span data-aaya="38">Nie! Przysięgam na to, co widzicie,</span>
<span data-aaya="39">I na to, czego nie widzicie!</span>
<span data-aaya="40">Zaprawdę, to słowa Posłańca szlachetnego,</span>
<span data-aaya="41">A nie są to słowa poety! - wy małej wiary â</span>
<span data-aaya="42">Ani nie są to słowa wróżbity -jako mało pamiętajcie-</span>
<span data-aaya="43">To objawienie od Pana światów!</span>
<span data-aaya="44">A gdyby on wymyślił przeciwko nam jakieś słowa,</span>
<span data-aaya="45">To schwycilibyśmy go za jego prawą rękę</span>
<span data-aaya="46">I przecięlibyśmy mu tętnicę.</span>
<span data-aaya="47">I nikt z was nie mógłby temu przeszkodzić.</span>
<span data-aaya="48">To, jest zaprawdę, przypomnienie dla bogobojnych!</span>
<span data-aaya="49">Zaprawdę, My wiemy, że niektórzy z was uważają to za kłamstwo.</span>
<span data-aaya="50">Zaprawdę, to jest nieszczęście dla niewiernych!</span>
<span data-aaya="51">Oto jest pewna prawda!</span>
<span data-aaya="52">Wysławiaj więc imię Twojego Pana, Potężnego!</span>
</section>
<section data-sura="70">
<span data-name>سُوۡرَةُ الۡمَعَارِجِ</span>
<span data-aaya="1">Zapytał żądający wyjaśnienia o karę spadającą</span>
<span data-aaya="2">Na niewiernych - której nikt oddalić nie potrafi -</span>
<span data-aaya="3">Pochodzącą od Boga, władcy stopni.</span>
<span data-aaya="4">Aniołowie i Duch wznoszą się ku Niemu w Dniu, którego wielkość - pięćdziesiąt tysięcy lat.</span>
<span data-aaya="5">Bądź więc cierpliwy cierpliwością piękną!</span>
<span data-aaya="6">Oni myślą, że ona jest daleka,</span>
<span data-aaya="7">Lecz My sądzimy, że jest bliska.</span>
<span data-aaya="8">Tego Dnia niebo będzie jak miedź roztopiona,</span>
<span data-aaya="9">A góry będą jak kłaczki wełny.</span>
<span data-aaya="10">I serdeczny przyjaciel nie będzie pytał serdecznego przyjaciela,</span>
<span data-aaya="11">Kiedy się zobaczą. Tego Dnia grzesznik chciałby się okupić od kary swoimi synami,</span>
<span data-aaya="12">Swoją towarzyszką i swoim bratem,</span>
<span data-aaya="13">I swoim klanem, który mu dawał schronienie,</span>
<span data-aaya="14">I wszystkimi, którzy są na ziemi, żeby tylko mógł być uratowany.</span>
<span data-aaya="15">Wcale nie! Zaprawdę, to jest ogień piekielny!</span>
<span data-aaya="16">Zrywający skalp,</span>
<span data-aaya="17">Wzywający tego, który się wycofał i który się odwrócił plecami;</span>
<span data-aaya="18">Który zbierał i przechowywał.</span>
<span data-aaya="19">Zaprawdę, człowiek jest stworzeniem zmiennym:</span>
<span data-aaya="20">Kiedy dosięgnie go zło, jest niecierpliwy;</span>
<span data-aaya="21">A kiedy dosięgnie go dobro, jest niedostępny!</span>
<span data-aaya="22">Z wyjątkiem tych, którzy się modlą,</span>
<span data-aaya="23">Którzy są wytrwali w modlitwie;</span>
<span data-aaya="24">Do których majątku ma określone prawo</span>
<span data-aaya="25">Proszący i biedny;</span>
<span data-aaya="26">I tych, którzy wierzą w Dzień Sądu;</span>
<span data-aaya="27">I tych, którzy się boją kary swego Pana</span>
<span data-aaya="28">- Zaprawdę; kara ich Pana jest nieunikniona! -</span>
<span data-aaya="29">I tych, którzy zachowują czystość</span>
<span data-aaya="30">I żyją tylko z żonami i niewolnicami - wtedy oni nie są ganieni.</span>
<span data-aaya="31">Natomiast ci, którzy wykraczają poza to, są przestępcami.</span>
<span data-aaya="32">I ci, którzy strzegą depozytów swoich i przestrzegają swoich zobowiązań;</span>
<span data-aaya="33">I ci, którzy stoją prosto, kiedy składają świadectwo;</span>
<span data-aaya="34">I ci, którzy się troszczą o swoje modlitwy</span>
<span data-aaya="35">- oni będą w Ogrodach uszanowani!</span>
<span data-aaya="36">A cóż z tymi, którzy nie uwierzyli, biegającymi przed tobą z wyciągniętymi szyjami,</span>
<span data-aaya="37">Na prawo i na lewo, gromadami?</span>
<span data-aaya="38">Czyż nie pragnie każdy człowiek, aby został wprowadzony do Ogrodu szczęśliwości?</span>
<span data-aaya="39">Wcale nie! My stworzyliśmy ich z tego, co oni wiedzą.</span>
<span data-aaya="40">Lecz nie! Przysięgam na Pana wschodów i zachodów! My przecież posiadamy moc,</span>
<span data-aaya="41">Aby zamienić ich na lepszych, i My nie możemy być wyprzedzeni!</span>
<span data-aaya="42">Pozwól im więc pogrążać się w pustych słowach i zabawiać, aż napotkają Dzień, który im został obiecany;</span>
<span data-aaya="43">Ten Dzień, kiedy oni wyjdą z grobów, pośpiesznie, jak gdyby się spieszyli do kamieni ofiarnych,</span>
<span data-aaya="44">Z pokornymi spojrzeniami, okryci poniżeniem! Taki będzie Dzień, który im został obiecany!</span>
</section>
<section data-sura="71">
<span data-name>سُوۡرَةُ نُوۡحٍ</span>
<span data-aaya="1">Zaprawdę, wysłaliśmy Noego do jego ludu: "Ostrzegaj twój lud, zanim spadnie na nich kara bolesna!"</span>
<span data-aaya="2">On powiedział: "O ludu mój! Ja jestem dla was jawnie ostrzegającym.</span>
<span data-aaya="3">Czcijcie Boga i bójcie się Go, i słuchajcie mnie!</span>
<span data-aaya="4">On wam przebaczy wasze grzechy i da wam zwłokę do określonego terminu. Lecz kiedy nadejdzie termin Boga, to już nie będzie mógł być opóźniony. O, gdybyście wiedzieli!"</span>
<span data-aaya="5">Powiedział: "Panie mój! Wzywałem swój lud noc i dzień,</span>
<span data-aaya="6">Lecz moje wezwanie zwiększyło tylko ich oddalenie.</span>
<span data-aaya="7">Zaprawdę, za każdym razem, kiedy ich wzywałem, abyś Ty im przebaczył, oni wkładali palce do uszu, okrywali się szatami i trwali w uporze, i okazywali niezmierną dumę.</span>
<span data-aaya="8">Następnie, wzywałem ich publicznie.</span>
<span data-aaya="9">Następnie, obwieszczałem im jawnie i mówiłem im w wielkiej tajemnicy.</span>
<span data-aaya="10">Powiedziałem: Proście o przebaczenie waszego Pana! Zaprawdę, On jest przebaczający!</span>
<span data-aaya="11">On spowoduje, iż niebo ześle wam obfity deszcz.</span>
<span data-aaya="12">On wspomoże was przez bogactwa i synów. On przygotuje dla was ogrody. On przygotuje dla was rzeki.</span>
<span data-aaya="13">Dlaczego nie spodziewacie się od Boga wielkoduszności?</span>
<span data-aaya="14">On stworzył was według pewnych stadiów.</span>
<span data-aaya="15">Czyż nie widzieliście, jak Bóg stworzył siedem niebios, nałożonych warstwami?</span>
<span data-aaya="16">I jak umieścił na nich księżyc jako światło, a słońce uczynił lampą?</span>
<span data-aaya="17">I Bóg spowodował, iż wyrośliście z ziemi jak rośliny.</span>
<span data-aaya="18">Ale On sprowadzi was do niej i wyprowadzi znowu niezawodnie.</span>
<span data-aaya="19">I Bóg uczynił dla was ziemię jak kobierzec,</span>
<span data-aaya="20">Abyście chodzili po niej szerokimi drogami. "</span>
<span data-aaya="21">Powiedział Noe: "Panie mój! Oni mnie nie posłuchali i poszli za człowiekiem, którego majątek i dzieci tylko powiększyły jego stratę.</span>
<span data-aaya="22">Oni knuli wielką chytrość</span>
<span data-aaya="23">I powiedzieli: Nie pozostawiajcie waszych bóstw! Nie pozostawiajcie ani Wadda, ani Suwa'a, ani Jaghuta, ani Ja`uka, ani Nasra</span>
<span data-aaya="24">Oni wprowadzili w błąd wielu. Nie powiększaj w niesprawiedliwych niczego oprócz zabłądzenia!</span>
<span data-aaya="25">Z powodu swoich błędów zostali pochłonięci, a potem wprowadzeni do ognia. I nie znaleźli oni, poza Bogiem, żadnych pomocników."</span>
<span data-aaya="26">I powiedział Noe: "Panie mój! Nie zostaw na ziemi spośród niewiernych żadnego mieszkańca domostwa!</span>
<span data-aaya="27">Zaprawdę, jeśli Ty ich zostawisz, to wprowadzą oni w zabłądzenie Twoje sługi i nie zrodzą oni nikogo innego, jak tylko rozpustnika i niewiernego.</span>
<span data-aaya="28">Panie mój! Przebacz mi i moim rodzicom; i temu, kto wchodzi do mego domu jako wierny, i wierzącym - mężczyznom i kobietom! A niesprawiedliwym nie powiększaj niczego, jak tylko zgubę!"</span>
</section>
<section data-sura="72">
<span data-name>سُوۡرَةُ الۡجِنِّ</span>
<span data-aaya="1">Mów: "Zostało mi objawione, że pewna grupa dżinów przysłuchiwała się, i wtedy powiedzieli: Zaprawdę, słyszeliśmy cudowny Koran,</span>
<span data-aaya="2">Który prowadzi ku prawości; więc uwierzyliśmy w niego i nie będziemy dodawać nikogo za współtowarzysza naszemu Panu.</span>
<span data-aaya="3">On - niech będzie wywyższony majestat naszego Pana! - nie przybrał sobie ani towarzyszki, ani dziecka.</span>
<span data-aaya="4">Głupiec spośród nas mówił przeciwko Bogu obraźliwe kłamstwo,</span>
<span data-aaya="5">A sądziliśmy, że ani ludzie, ani dżiny nie będą mówić przeciwko Bogu kłamstwa.</span>
<span data-aaya="6">I mężczyźni spośród rodzaju ludzkiego szukali opieki u mężczyzn spośród dżinów, a ci jeszcze powiększyli ich szaleństwo.</span>
<span data-aaya="7">Oni myśleli, jak i wy myślicie, że Bóg nie wskrzesi nikogo.</span>
<span data-aaya="8">A my dotknęliśmy nieba i znaleźliśmy je wypełnione strażami i płomieniami ognia.</span>
<span data-aaya="9">Usiedliśmy tam na miejscach do siedzenia, aby słuchać; lecz ten, kto się przysłuchuje teraz, znajduje płomień w zasadzce.</span>
<span data-aaya="10">I my nie wiemy, czy chciano zła dla tych na ziemi, czy też chciał dla nich Pan drogi prawości.</span>
<span data-aaya="11">Są wśród nas sprawiedliwi i są wśród nas tacy, którzy są niżej tego; poszliśmy różnymi drogami.</span>
<span data-aaya="12">I myśleliśmy, że nie potrafimy nigdy uczynić Boga bezsilnym na ziemi; i nie potrafimy nigdy uczynić Go bezsilnym, uciekając.</span>
<span data-aaya="13">Kiedy posłyszeliśmy o drodze prostej, uwierzyliśmy w Niego; a kto uwierzy w swego Pana, nie obawia się ani obrazy, ani ucisku.</span>
<span data-aaya="14">Są wśród nas poddani całkowicie Bogu i są wśród nas zbuntowani. A ten, kto się poddał całkowicie - wybrał sobie drogę prawości;</span>
<span data-aaya="15">Zaś ci zbuntowani - są drewnem dla Gehenny."</span>
<span data-aaya="16">A jeśliby oni utrzymali się prosto na drodze, to napoilibyśmy ich wodą obfitą,</span>
<span data-aaya="17">Aby ich przez to doświadczyć. A kto odsuwa się od wspomnienia swego Pana, tego poprowadzi On do cierpienia ciągle wzrastającego.</span>
<span data-aaya="18">Miejsca oddawania czci są tylko dla Boga. Nie wzywajcie więc nikogo wraz z Bogiem!</span>
<span data-aaya="19">I kiedy podniósł się sługa Boga, modląc się do Niego, to oni zebrali się tłumnie wokół niego, omal go nie dusząc.</span>
<span data-aaya="20">Mów: "Ja wzywam tylko swego Pana i nie dodaję Mu nikogo za współtowarzysza."</span>
<span data-aaya="21">Mów: "Ja nie rozporządzam dla was ani złem, ani drogą prawości."</span>
<span data-aaya="22">Mów: "Nikt mnie nie uchroni przed Bogiem i nie znajdę, poza Nim, miejsca schronienia</span>
<span data-aaya="23">- tylko obwieszczenie pochodzące od Boga i Jego posłannictwa. A wszyscy, którzy zbuntują się przeciw Bogu i Jego Posłańcowi, to, zaprawdę, dla nich będzie ogień Gehenny - oni tam będą przebywać nieśmiertelni na zawsze.</span>
<span data-aaya="24">A kiedy w końcu zobaczą to, co im zostało obiecane, wtenczas się dowiedzą, kto jest słabszy, jeśli chodzi o pomocnika, kto jest mniejszy, jeśli chodzi o liczbę."</span>
<span data-aaya="25">Mów: "Nie wiem, czy bliskie jest to, co wam zostało obiecane, czy też mój Pan ustanowi jakiś termin.</span>
<span data-aaya="26">On zna dobrze to, co skryte, i nie ujawni nikomu, co u Niego jest skryte,</span>
<span data-aaya="27">Jedynie posłańcowi, którego Sobie upodobał. I, zaprawdę, On prowadzi przed nim i za nim straż,</span>
<span data-aaya="28">Aby wiedział,. czy posłańcy przekazują posłannictwa swego Pana. On obejmuje wszystkie ich czyny i wyliczył każdą rzecz liczbą.</span>
</section>
<section data-sura="73">
<span data-name>سُوۡرَةُ الۡمُزَّمِّلِ</span>
<span data-aaya="1">O ty, owinięty szatą!</span>
<span data-aaya="2">Czuwaj na modlitwie nocą, niewiele wypoczywając</span>
<span data-aaya="3">- pół nocy lub nieco mniej</span>
<span data-aaya="4">Albo trochę więcej i recytuj wyraźnie Koran!</span>
<span data-aaya="5">My rzucimy ci słowo wielkiej wagi:</span>
<span data-aaya="6">Oto modlitwa na początku nocy jest bardziej skuteczna i bardziej poprawna w wypowiedzi.</span>
<span data-aaya="7">Bo przecież w ciągu dnia masz liczne zajęcia.</span>
<span data-aaya="8">Wspominaj imię twego Pana i poświęć Mu się całkowicie!</span>
<span data-aaya="9">On Panem Wschodu i Zachodu. Nie ma boga, jak tylko On! Przeto weź Go sobie za opiekuna!</span>
<span data-aaya="10">Znoś cierpliwie to, co oni mówią! Uciekaj od nich ucieczką piękną!</span>
<span data-aaya="11">Pozostaw Mnie z tymi, którzy uznają, że to kłamstwo, którzy znajdują się w dobrobycie! I daj im nieco zwłoki!</span>
<span data-aaya="12">Zaprawdę, My posiadamy łańcuchy i ogień palący,</span>
<span data-aaya="13">Pożywienie, które staje w gardle, i karę bolesną</span>
<span data-aaya="14">- na ten Dzień, kiedy zatrzęsie się ziemia i góry, a góry staną się jak ruchome wydmy piasku.</span>
<span data-aaya="15">Oto posłaliśmy wam Posłańca, aby był świadkiem przeciwko wam; tak jak posłaliśmy posłańca do Faraona.</span>
<span data-aaya="16">Lecz on nie posłuchał posłańca i ukaraliśmy go za to surową karą.</span>
<span data-aaya="17">Jakże wy się uchronicie - jeśli pozostaniecie niewiernymi - tego Dnia, który dzieci uczyni siwowłosymi?</span>
<span data-aaya="18">Niebo rozerwie sie wtedy - dopelni sie Jego obietnica.</span>
<span data-aaya="19">Zaprawdę, to jest przypomnienie! Przeto ten, kto chce, niech podejmie drogę do swego Pana!</span>
<span data-aaya="20">Zaprawdę, Twój Pan wie, że ty i ci, którzy są z tobą, trwacie na modlitwie, stojąc blisko dwie trzecie, połowę lub jedną trzecią nocy. Bóg wymierza noc i dzień. On wie, że wy nie policzycie tego, i On wam to przebaczy. Przeto recytujcie głośno to, co jest łatwe z Koranu! On wie, że niektórzy spośród was będą chorzy, a inni będą wędrować po ziemi, poszukując dobroci Boga, a inni będą walczyć na drodze Boga. Przeto recytujcie, co z niego dla was jest łatwe! Odprawiajcie modlitwę i dawajcie jałmużnę! Użyczajcie Bogu pożyczki pięknej! Co wy przygotujecie pierwej dobrego dla waszych dusz, znajdziecie to u Boga - lepszym i większym jako nagrodę. Proście Boga o przebaczenie! Zaprawdę, Bóg jest przebaczający, miłosierny!</span>
</section>
<section data-sura="74">
<span data-name>سُوۡرَةُ الۡمُدَّثِّرِ</span>
<span data-aaya="1">O ty, okryty płaszczem!</span>
<span data-aaya="2">Powstań i ostrzegaj!</span>
<span data-aaya="3">I twego Pana wysławiaj!</span>
<span data-aaya="4">I twoje szaty oczyszczaj!</span>
<span data-aaya="5">Od obrzydliwości - uciekaj!</span>
<span data-aaya="6">Nie obdarzaj, by otrzymać więcej!</span>
<span data-aaya="7">I dla twojego Pana bądź cierpliwy!</span>
<span data-aaya="8">A kiedy zadmą w trąbę,</span>
<span data-aaya="9">Tego Dnia dzień będzie trudny;</span>
<span data-aaya="10">Dla niewiernych - nie będzie on łatwy.</span>
<span data-aaya="11">Pozostaw Mnie samego z tym, którego stworzyłem!</span>
<span data-aaya="12">Ja dałem mu rozległy majątek</span>
<span data-aaya="13">I synów tu obecnych.</span>
<span data-aaya="14">I wyrównałem dla niego wszystko,</span>
<span data-aaya="15">A on pożąda, abym mu dał więcej.</span>
<span data-aaya="16">Otóż nie! On okazał się dla Naszych znaków oporny!</span>
<span data-aaya="17">Ja nałożę na niego nieustanne cierpienie.</span>
<span data-aaya="18">Oto on - pomyślał i zdecydował.</span>
<span data-aaya="19">Przeto niech zginie, jak zdecydował!</span>
<span data-aaya="20">Jeszcze raz niech zginie, jak zdecydował!</span>
<span data-aaya="21">Potem on popatrzył!</span>
<span data-aaya="22">Potem zmarszczył brwi i zasępił się!</span>
<span data-aaya="23">Potem odwrócił się, wbił się w pychę</span>
<span data-aaya="24">I powiedział: "To nic innego, jak tylko czary, które się przekazuje!</span>
<span data-aaya="25">To nic innego, jak tylko słowo ludzi śmiertelnych!"</span>
<span data-aaya="26">Ja narażę go na palenie się w ogniu-sakar.</span>
<span data-aaya="27">A co ciebie pouczy, co to jest sakar?</span>
<span data-aaya="28">On niczego nie zostawia i niczego nie oszczędza,</span>
<span data-aaya="29">Palący na czarno skórę.</span>
<span data-aaya="30">Nad nim czuwa dziewiętnastu.</span>
<span data-aaya="31">Uczyniliśmy stróżami ognia tylko aniołów. Uczyniliśmy taką ich liczbę tylko po to, aby doświadczyć tych, którzy nie uwierzyli; aby przekonali się o prawdzie ci, którym została dana Księga; aby powiększyła się wiara tych, którzy uwierzyli; aby nie wątpili ci, którzy otrzymali Księgę, oraz wierni; aby powiedzieli ci, w których sercach tkwi choroba, oraz niewierni: "Jaki Bóg chciał dać przykład przez to?" W ten sposób Bóg prowadzi w zabłądzenie, kogo chce, i On prowadzi drogą prostą, kogo chce. Nikt nie zna wojsk twego Pana, jak tylko On. To jest tylko przypomnienie dla ludzi.</span>
<span data-aaya="32">Ależ nie! Na księżyc!</span>
<span data-aaya="33">I na noc, kiedy się cofa!</span>
<span data-aaya="34">I na zorzę poranną, kiedy się zjawia!</span>
<span data-aaya="35">Zaprawdę, on jest jednym z największych!</span>
<span data-aaya="36">Jest ostrzeżeniem dla ludzi,</span>
<span data-aaya="37">Dla tych spośród was, którzy chcą się posuwać naprzód lub którzy chcą się cofać.</span>
<span data-aaya="38">Każda dusza jest poręką na to, co sobie zyskała</span>
<span data-aaya="39">- z wyjątkiem ludzi będących po prawicy.</span>
<span data-aaya="40">Oni w Ogrodach będą się nawzajem wypytywać</span>
<span data-aaya="41">O grzeszników:</span>
<span data-aaya="42">"Co doprowadziło was do ognia-sakar?"</span>
<span data-aaya="43">Powiedzą oni: "Nie byliśmy wśród modlących się;</span>
<span data-aaya="44">Nie dawaliśmy pożywienia ubogim;</span>
<span data-aaya="45">Pogrążaliśmy się w daremnej dyspucie wraz z pogrążającymi się;</span>
<span data-aaya="46">I uznaliśmy za kłamstwo Dzień Sądu,</span>
<span data-aaya="47">- aż przyszła do nas pewność."</span>
<span data-aaya="48">I nie pomoże im wstawiennictwo wstawiających się.</span>
<span data-aaya="49">Cóż im się stało, że odwracają się od napomnienia,</span>
<span data-aaya="50">Jak gdyby byli wystraszonymi osłami,</span>
<span data-aaya="51">Które uciekają przed lwem?</span>
<span data-aaya="52">A przecież każdy z nich chce, aby mu dano karty rozpostarte.</span>
<span data-aaya="53">Ależ nie! Oni nie obawiają się życia ostatecznego!</span>
<span data-aaya="54">Ależ nie! Zaprawdę, to jest napomnienie!</span>
<span data-aaya="55">Przeto ten, kto zechce, przypomni to sobie!</span>
<span data-aaya="56">Lecz oni przypomną sobie tylko, jeśli zechce Bóg. On jest godny bojaźni i On włada przebaczeniem.</span>
</section>
<section data-sura="75">
<span data-name>سُوۡرَةُ الۡقِيَامَةِ</span>
<span data-aaya="1">Nie! Przysięgam na Dzień Zmartwychwstania!</span>
<span data-aaya="2">Nie! Przysięgam na duszę ciągle ganiącą!</span>
<span data-aaya="3">Czy człowiek sądzi, że My nie zbierzemy jego kości?</span>
<span data-aaya="4">Ależ tak! My mamy moc ponownie ułożyć nawet jego palce.</span>
<span data-aaya="5">Lecz człowiek pragnie prowadzić nadal życie grzeszne.</span>
<span data-aaya="6">Zapytuje on: "Kiedy to będzie Dzień Zmartwychwstania?"</span>
<span data-aaya="7">Otóż kiedy wzrok będzie oślepiony,</span>
<span data-aaya="8">Kiedy księżyc będzie zaćmiony,</span>
<span data-aaya="9">Kiedy słońce i księżyc będą złączone,</span>
<span data-aaya="10">Tego Dnia człowiek powie: "Gdzie jest miejsce ucieczki?"</span>
<span data-aaya="11">Niestety! Nie ma żadnego schronienia!</span>
<span data-aaya="12">Do twego Pana, tego Dnia, nastąpi pewny powrót.</span>
<span data-aaya="13">Będzie obwieszczone człowiekowi tego Dnia to, co przygotował pierwej, i to, co odłożył.</span>
<span data-aaya="14">Tak! Człowiek przeciw sobie będzie dowodem jasnym,</span>
<span data-aaya="15">Nawet gdyby przedstawił swoje usprawiedliwienie.</span>
<span data-aaya="16">Nie poruszaj twego języka przy czytaniu, jak gdybyś chciał je przyśpieszyć!</span>
<span data-aaya="17">Zaprawdę, do Nas należy zebranie go i recytowanie!</span>
<span data-aaya="18">Przeto kiedy My go recytujemy, to ty postępuj za recytacją jego!</span>
<span data-aaya="19">Potem, zaprawdę, do Nas należy jego jasne przedstawienie!</span>
<span data-aaya="20">Tymczasem nie! Przeciwnie! Wy kochacie przemijające,</span>
<span data-aaya="21">A zaniedbujecie ostateczne.</span>
<span data-aaya="22">Twarze, tego Dnia, jaśniejące</span>
<span data-aaya="23">Ku swemu Panu spoglądać będą.</span>
<span data-aaya="24">Twarze, tego Dnia, zasępione</span>
<span data-aaya="25">Sądzić będą, że przygotowuje się dla nich nieszczęście grzbiet kruszące.</span>
<span data-aaya="26">Ależ nie! Kiedy dusza dojdzie do gardła</span>
<span data-aaya="27">I powiedzą: "Kto jest czarownikiem?",</span>
<span data-aaya="28">Człowiek pomyśli, że to jest rozłąka,</span>
<span data-aaya="29">A noga będzie się oplatać koło nogi</span>
<span data-aaya="30">- do twego Pana, tego Dnia, będzie on przyprowadzony.</span>
<span data-aaya="31">"On nie uwierzył w prawdę i nie modlił się,</span>
<span data-aaya="32">Lecz wołał, że to kłamstwo, i odwrócił się;</span>
<span data-aaya="33">Potem poszedł do swojej rodziny, maszerując dumnie."</span>
<span data-aaya="34">Biada tobie i biada!</span>
<span data-aaya="35">I jeszcze raz biada tobie i biada!</span>
<span data-aaya="36">Czy, człowiek sądzi, że będzie pozostawiony bez dozoru?</span>
<span data-aaya="37">Czyż nie był on kroplą spermy, która wytrysnęła,</span>
<span data-aaya="38">Potem stała się grudką krwi zakrzepłej? On go stworzył i ukształtował.</span>
<span data-aaya="39">I uczynił z niego parę - mężczyznę i kobietę.</span>
<span data-aaya="40">Czy Ten nie posiada mocy, aby przywrócić do życia zmarłych?</span>
</section>
<section data-sura="76">
<span data-name>سُوۡرَةُ الدَّهۡرِ</span>
<span data-aaya="1">Czy nie przeszedł nad człowiekiem pełen czas, kiedy on nie był rzeczą wspomnianą?</span>
<span data-aaya="2">Zaprawdę, stworzyliśmy człowieka z kropli spermy, mieszaniny, aby go doświadczyć. I uczyniliśmy go słyszącym, widzącym.</span>
<span data-aaya="3">Zaprawdę, poprowadziliśmy go prostą drogą - czy był on wdzięcznym czy niewdzięcznym.</span>
<span data-aaya="4">Zaprawdę, przygotowaliśmy dla niewiernych łańcuchy, kajdany i ogień płonący.</span>
<span data-aaya="5">Zaprawdę, ludzie sprawiedliwi będą pili z pucharu, pełnego mieszaniny z kamforą</span>
<span data-aaya="6">- źródła, u którego pić będą sługi Boga, powodującego, iż będzie ono tryskało obficie.</span>
<span data-aaya="7">Oni wypełniali ślubowanie i obawiali się Dnia, którego zło rozprzestrzeni się szeroko.</span>
<span data-aaya="8">Oni dawali pożywienie - z miłości do Niego - biednemu, sierocie i niewolnikowi.</span>
<span data-aaya="9">"Karmimy was tylko dla oblicza Boga i nie chcemy od was ani nagrody, ani wdzięczności.</span>
<span data-aaya="10">Zaprawdę, obawiamy się ze strony naszego Pana Dnia mrocznego, nieszczęsnego."</span>
<span data-aaya="11">I Bóg ustrzegł ich od zła tego Dnia, i dał im spotkać jasność i radość.</span>
<span data-aaya="12">I wynagrodził ich za to, że byli cierpliwi - Ogrodem i jedwabiem.</span>
<span data-aaya="13">Będą oni tam przebywać wyciągnięci wygodnie na sofach; nie będą tam widzieć słońca ani zimna.</span>
<span data-aaya="14">Blisko nad nimi będą ich cienie i pochylą się do nich nisko grona owoców.</span>
<span data-aaya="15">I będą krążyć pośród nich naczynia ze srebra i puchary z kryształu;</span>
<span data-aaya="16">- Z kryształu i srebra dokładnie wymierzonego.</span>
<span data-aaya="17">Napoją ich tam z pucharu napojem z domieszką imbiru;</span>
<span data-aaya="18">Ze źródła zwanego Salsabil, które się tam znajduje.</span>
<span data-aaya="19">I będą krążyć pośród nich młodzieńcy nieśmiertelni; kiedy ich zobaczysz, uznasz ich za rozsypane perły.</span>
<span data-aaya="20">A kiedy popatrzysz, zobaczysz tam szczęśliwość i wielkie królestwo.</span>
<span data-aaya="21">Będą odziani w szaty zielone z atłasu i brokatu; będą strojni w bransolety ze srebra. Napoi ich Pan napojem czystym.</span>
<span data-aaya="22">"Zaprawdę, to jest dla was zapłata, wasz wysiłek otrzymał podziękę!"</span>
<span data-aaya="23">Zaprawdę, My zesłaliśmy tobie Koran zesłaniem rzeczywistym!</span>
<span data-aaya="24">Bądź więc cierpliwy do rozstrzygnięcia twego Pana! Nie słuchaj ni grzesznika, ni niewdzięcznego spośród nich!</span>
<span data-aaya="25">Wspominaj imię twego Pana rankiem i wieczorem!</span>
<span data-aaya="26">I nocą wybijaj Mu pokłony! I długo nocą Go wysławiaj!</span>
<span data-aaya="27">Zaprawdę, oni kochają to, co przemijające, nie zwracają uwagi na ciężki Dzień.</span>
<span data-aaya="28">My stworzyliśmy ich i związaliśmy mocno ich członki. Ale jeśli zechcemy, zamienimy ich na im podobnych zamianą całkowitą.</span>
<span data-aaya="29">Zaprawdę, to jest napomnienie! Przeto kto chce, niech podejmie drogę do swojego Pana.</span>
<span data-aaya="30">Lecz wy nie zechcecie, jeśli nie zechce Bóg. Zaprawdę, Bóg jest wszechwiedzący, mądry!</span>
<span data-aaya="31">On wprowadza, kogo chce, do Swego miłosierdzia. A dla niesprawiedliwych przygotował karę bolesną.</span>
</section>
<section data-sura="77">
<span data-name>سُوۡرَةُ الۡمُرۡسَلَاتِ</span>
<span data-aaya="1">Na wysyłane kolejno</span>
<span data-aaya="2">I na wiejące gwałtownie,</span>
<span data-aaya="3">I na rozprzestrzeniające się szeroko,</span>
<span data-aaya="4">I na rozdzielające całkowicie,</span>
<span data-aaya="5">I na rzucające napomnienie</span>
<span data-aaya="6">- dla usprawiedliwienia i ostrzeżenia!</span>
<span data-aaya="7">To, co wam zostało obiecane, z pewnością nadejdzie!</span>
<span data-aaya="8">Przeto kiedy gwiazdy utracą blask,</span>
<span data-aaya="9">Kiedy niebo zostanie rozdzielone,</span>
<span data-aaya="10">Kiedy góry zostaną rozproszone,</span>
<span data-aaya="11">Kiedy posłańcy będą mieli wyznaczony czas</span>
<span data-aaya="12">Do jakiego to dnia będzie odłożone?</span>
<span data-aaya="13">Do Dnia Rozstrzygnięcia.</span>
<span data-aaya="14">A co ciebie pouczy, co to jest Dzień Rozstrzygnięcia?</span>
<span data-aaya="15">Biada tego Dnia tym, którzy zaprzeczają prawdzie!</span>
<span data-aaya="16">Czyż nie wytraciliśmy pierwszych pokoleń?</span>
<span data-aaya="17">I czy nie daliśmy im innych jako następców?</span>
<span data-aaya="18">Tak postępujemy z grzesznikami.</span>
<span data-aaya="19">Biada tego Dnia tym, którzy zaprzeczają prawdzie!</span>
<span data-aaya="20">Cóż nie stworzyliśmy was z marnej wody</span>
<span data-aaya="21">I czy nie umieściliśmy jej potem w miejscu pewnym;</span>
<span data-aaya="22">Do oznaczonego czasu?</span>
<span data-aaya="23">Potem wyznaczyliśmy... a jak wspaniale My wyznaczamy!</span>
<span data-aaya="24">Biada tego Dnia tym, którzy zaprzeczają prawdzie!</span>
<span data-aaya="25">Czyż nie uczyniliśmy ziemi pomieszczeniem</span>
<span data-aaya="26">Dla żywych i umarłych?</span>
<span data-aaya="27">Czyż nie uczyniliśmy na niej silnie utwierdzonych, wyniosłych gór? Czy nie napoiliśmy was wodą słodką?</span>
<span data-aaya="28">Biada tego Dnia tym, którzy zaprzeczają prawdzie!</span>
<span data-aaya="29">Idźcie do tego, co uznaliście za kłamstwo!</span>
<span data-aaya="30">Idźcie do cienia o trzech kolumnach</span>
<span data-aaya="31">Nie ocieniającego, nie chroniącego od płomienia!</span>
<span data-aaya="32">Rzuca on iskry na podobieństwo baszty,</span>
<span data-aaya="33">Jakby to były żółte wielbłądy.</span>
<span data-aaya="34">Biada tego Dnia tym, którzy zaprzeczają prawdzie!</span>
<span data-aaya="35">To będzie Dzień, kiedy oni nie będą mówili.</span>
<span data-aaya="36">I nie będzie im dane pozwolenie, aby się mogli usprawiedliwić.</span>
<span data-aaya="37">Biada tego Dnia tym, którzy zaprzeczają prawdzie!</span>
<span data-aaya="38">Będzie to Dzień Rozstrzygnięcia. Zbierzemy was i praojców.</span>
<span data-aaya="39">Jeśli macie jakiś podstęp, to użyjcie go przeciwko Mnie!</span>
<span data-aaya="40">Biada tego Dnia tym, którzy zaprzeczają prawdzie!</span>
<span data-aaya="41">Zaprawdę, bogobojni będą wśród cieni i źródeł,</span>
<span data-aaya="42">I owoców, jakich zapragną!</span>
<span data-aaya="43">"Jedzcie i pijcie w pokoju za to, co czyniliście!"</span>
<span data-aaya="44">W ten sposób My płacimy tym, którzy czynią dobro.</span>
<span data-aaya="45">Biada tego Dnia tym, którzy zaprzeczają prawdzie!</span>
<span data-aaya="46">"Jedzcie i cieszcie się troszkę, o wy - grzesznicy!"</span>
<span data-aaya="47">Biada tego Dnia tym, którzy zaprzeczają prawdzie!</span>
<span data-aaya="48">Kiedy im mówią: "Oddajcie pokłon!" - oni nie oddają pokłonu:</span>
<span data-aaya="49">Biada tego Dnia tym, którzy zaprzeczają prawdzie!</span>
<span data-aaya="50">Jakiejże więc mowie, po tym; oni dadzą wiarę?</span>
</section>
<section data-sura="78">
<span data-name>سُوۡرَةُ النَّبَاِ</span>
<span data-aaya="1">O co oni wzajemnie się pytają?</span>
<span data-aaya="2">O wieść wielką,</span>
<span data-aaya="3">Co do której nie są zgodnie</span>
<span data-aaya="4">Nie! Oni niebawem się dowiedzą!</span>
<span data-aaya="5">I jeszcze raz nie! Oni niebawem się dowiedzą!</span>
<span data-aaya="6">Czyż nie uczyniliśmy ziemi łożem dla wypoczynku,</span>
<span data-aaya="7">A gór jako podpory do namiotu?</span>
<span data-aaya="8">Stworzyliśmy was parami.</span>
<span data-aaya="9">Uczyniliśmy wasz sen odpoczynkiem.</span>
<span data-aaya="10">Uczyniliśmy noc zasłoną.</span>
<span data-aaya="11">Uczyniliśmy dzień czasem życia.</span>
<span data-aaya="12">Zbudowaliśmy nad wami siedem sfer solidnych.</span>
<span data-aaya="13">Uczyniliśmy lampę płonącą.</span>
<span data-aaya="14">Spuściliśmy z deszczowych chmur wodę obfitą</span>
<span data-aaya="15">I sprawiliśmy, iż dzięki niej wyrosły ziarna i rośliny</span>
<span data-aaya="16">Oraz bujne ogrody.</span>
<span data-aaya="17">Zaprawdę, Dzień Rozstrzygnięcia jest wyznaczony!</span>
<span data-aaya="18">Tego Dnia, kiedy zadmą w trąbę, przybędziecie grupami.</span>
<span data-aaya="19">Niebo zostanie otwarte i stanie się bramami.</span>
<span data-aaya="20">Góry zostaną z posad poruszone i staną się mirażem.</span>
<span data-aaya="21">Zaprawdę, Gehenna jest na czatach</span>
<span data-aaya="22">Jako miejsce powrotu dla buntowników!</span>
<span data-aaya="23">Będą przebywać w niej przez wieki.</span>
<span data-aaya="24">Nie zakosztują w niej ani ochłody, ani napoju,</span>
<span data-aaya="25">A jedynie wodę wrzącą i ropę cuchnącą</span>
<span data-aaya="26">Jako zapłatę odpowiednią.</span>
<span data-aaya="27">Zaprawdę, oni się nie spodziewali, iż będą zdawali rachunek!</span>
<span data-aaya="28">Uważali znaki Nasze za kłamstwo</span>
<span data-aaya="29">Podczas gdy My wyliczyliśmy każdą rzecz, zapisując ją.</span>
<span data-aaya="30">Zakosztujcie więc! My nie zwiększymy dla was niczego oprócz cierpienia!</span>
<span data-aaya="31">Zaprawdę, dla bogobojnych - miejsce szczęśliwości:</span>
<span data-aaya="32">Sady i winnice,</span>
<span data-aaya="33">I dziewczęta o zaokrąglonych piersiach - jednakowej młodości,</span>
<span data-aaya="34">I puchary napełnione!</span>
<span data-aaya="35">Nie będą oni, tam słyszeć ani próżnej gadaniny, ani kłamstwa.</span>
<span data-aaya="36">Taka jest nagroda od twojego Pana - dar dobrze obliczony -,</span>
<span data-aaya="37">Od Pana niebios i ziemi i tego wszystkiego, co jest między nimi, Miłosiernego; nie będą oni mieli możności przemawiania do Niego.</span>
<span data-aaya="38">Tego Dnia kiedy Duch i aniołowie staną w szeregach, nie będą mogli mówić, oprócz tego, któremu pozwoli Miłosierny, i powie on to, co słuszne.</span>
<span data-aaya="39">Ten Dzień to prawda. Przeto ten, kto zechce, znajdzie drogę powrotu do swojego Pana.</span>
<span data-aaya="40">Zaprawdę, daliśmy wam ostrzeżenie o karze bliskiej, w Dniu, kiedy człowiek zobaczy to, co przygotowały jego ręce, i powie niewierny: "O, gdybym mógł być prochem!"</span>
</section>
<section data-sura="79">
<span data-name>سُوۡرَةُ النَّازِعَاتِ</span>
<span data-aaya="1">Na wyrywających gwałtownie!</span>
<span data-aaya="2">Na biegnących pośpiesznie!</span>
<span data-aaya="3">Na płynących lekko i</span>
<span data-aaya="4">Na wyprzedzających szybko!</span>
<span data-aaya="5">I na zarządzających sprawami!</span>
<span data-aaya="6">Tego Dnia, kiedy zadrży drżąca,</span>
<span data-aaya="7">Nastąpi po tym drżeniu następne;</span>
<span data-aaya="8">Serca tego Dnia będą wzburzone,</span>
<span data-aaya="9">Spojrzenia będą pokorne.</span>
<span data-aaya="10">Oni będą mówili: "Czyż my rzeczywiście zostaniemy przywróceni do poprzedniego stanu?</span>
<span data-aaya="11">Czyż... skoro byliśmy kośćmi zestalonymi?"</span>
<span data-aaya="12">Oni powiedzą: "Byłby to wówczas powrót przynoszący stratę!"</span>
<span data-aaya="13">I będzie tylko jeden okrzyk przerażenia,</span>
<span data-aaya="14">I naraz oni znajdą się na czuwającej ziemi!</span>
<span data-aaya="15">Czy doszło do ciebie opowiadanie o Mojżeszu?</span>
<span data-aaya="16">Oto wezwał go Pan w świętej dolinie Tuwa:</span>
<span data-aaya="17">"Idź do Faraona - on się zbuntował -</span>
<span data-aaya="18">I powiedz: "Czy ty jesteś gotów się oczyścić?</span>
<span data-aaya="19">Wtedy ja poprowadzę cię do twego Pana, a ty okażesz bojaźń Bożą."</span>
<span data-aaya="20">I pokazał mu znak największy,</span>
<span data-aaya="21">Lecz on uznał to za kłamstwo i zbuntował się.</span>
<span data-aaya="22">Następnie odwrócił się plecami, działając pośpiesznie.</span>
<span data-aaya="23">I zebrał lud, i obwieścił,</span>
<span data-aaya="24">Mówiąc: "Ja jestem waszym panem najwyższym!"</span>
<span data-aaya="25">Wtedy Bóg dosięgną go karą w życiu ostatecznym i pierwszym.</span>
<span data-aaya="26">Zaprawdę, w tym jest przykład pouczający dla tego, kto jest bogobojny.</span>
<span data-aaya="27">Czy was trudniej było stworzyć, czy niebo, które On zbudował?</span>
<span data-aaya="28">Wzniósł On wysoko jego sklepienie i ukształtował je harmonijnie.</span>
<span data-aaya="29">On zaciemnił jego noc i On wyprowadził światłość poranną.</span>
<span data-aaya="30">Następnie rozpostarł ziemię.</span>
<span data-aaya="31">Wyprowadził z niej wodę i pastwiska jej.</span>
<span data-aaya="32">I On utwierdził solidnie góry -</span>
<span data-aaya="33">Na pożytek wam i waszych trzód.</span>
<span data-aaya="34">Lecz kiedy przyjdzie bardzo wielkie nieszczęście,</span>
<span data-aaya="35">W tym Dniu przypomni sobie człowiek, nad czym się trudził;</span>
<span data-aaya="36">I pokazany będzie ogień piekielny temu, kto potrafi widzieć.</span>
<span data-aaya="37">Wtedy, dla tego, kto się zbuntował</span>
<span data-aaya="38">I wolał życie tego świata,</span>
<span data-aaya="39">Zaprawdę, dla niego miejscem schronienia będzie ogień piekielny.</span>
<span data-aaya="40">Lecz dla tego, kto się lękał stawienia się przed swoim Panem i powstrzymywał duszę od namiętności,</span>
<span data-aaya="41">To, zaprawdę, dla niego Ogród będzie miejscem schronienia!</span>
<span data-aaya="42">Będą cię pytać o Godzinę: "Kiedyż nadejdzie?"</span>
<span data-aaya="43">Jak możesz wspominać o niej?</span>
<span data-aaya="44">Do twojego Pana należy jej ostateczny termin.</span>
<span data-aaya="45">Ty jesteś tylko ostrzegającym dla tego, kto się obawia.</span>
<span data-aaya="46">W Dniu, kiedy oni zobaczą ową Godzinę - to wyda im się, jakby trwali tylko jeden wieczór lub jeden ranek.</span>
</section>
<section data-sura="80">
<span data-name>سُوۡرَةُ عَبَسَ</span>
<span data-aaya="1">Zachmurzył się i odwrócił,</span>
<span data-aaya="2">Bo przyszedł do niego niewidomy.</span>
<span data-aaya="3">Skąd możesz wiedzieć? może on się oczyści</span>
<span data-aaya="4">Albo pomyśli o napomnieniu i to przypomnienie przyniesie mu korzyść.</span>
<span data-aaya="5">Jeśli kto jest bogaty,</span>
<span data-aaya="6">To ty się nim interesujesz;</span>
<span data-aaya="7">A mało się troszczysz o to, iż on się nie oczyszcza.</span>
<span data-aaya="8">Lecz od tego, kto przychodzi do ciebie przepełniony gorliwością</span>
<span data-aaya="9">I jest pełen bojaźni</span>
<span data-aaya="10">- ty się odsuwasz.</span>
<span data-aaya="11">Ależ nie! To jest przecież napomnienie;</span>
<span data-aaya="12">- I kto zechce; to je sobie przypomni! -</span>
<span data-aaya="13">Ono jest na czcigodnych kartach,</span>
<span data-aaya="14">Wyniosłych i oczyszczonych</span>
<span data-aaya="15">Przez ręce pisarzy,</span>
<span data-aaya="16">Szlachetnych, sprawiedliwych.</span>
<span data-aaya="17">Niech zginie człowiek! Jakże on jest niewdzięczny!</span>
<span data-aaya="18">Z czego On go stworzył?</span>
<span data-aaya="19">On go stworzył z kropli spermy i wyznaczył jego los;</span>
<span data-aaya="20">następnie uczynił jego drogę łatwą.</span>
<span data-aaya="21">Potem On sprowadza jego śmierć i każe pochować go w grobie.</span>
<span data-aaya="22">Potem On wskrzesi go, kiedy zechce.</span>
<span data-aaya="23">Ależ nie! On nie wypełnia tego, co Bóg mu nakazał.</span>
<span data-aaya="24">Niech spojrzy człowiek na swe pożywienie!</span>
<span data-aaya="25">Jak wylaliśmy wodę obficie,</span>
<span data-aaya="26">Potem spowodowaliśmy popękanie ziemi</span>
<span data-aaya="27">I sprawiliśmy, iż wyrosły na niej ziarna,</span>
<span data-aaya="28">Winna latorośl i trzcina cukrowa,</span>
<span data-aaya="29">Drzewa oliwne i drzewa palmowe,</span>
<span data-aaya="30">I ogrody bujnie rosnące,</span>
<span data-aaya="31">I owoce, i pastwiska</span>
<span data-aaya="32">- to na używanie dla was i dla waszych trzód.</span>
<span data-aaya="33">A kiedy przyjdzie huk ogłuszający,</span>
<span data-aaya="34">W tym Dniu, kiedy człowiek będzie uciekał od swego brata,</span>
<span data-aaya="35">Od swojej matki i od swojego ojca,</span>
<span data-aaya="36">Od swojej towarzyszki i od swoich synów</span>
<span data-aaya="37">- tego Dnia każdy człowiek będzie zajęty tylko swoją sprawą!</span>
<span data-aaya="38">Tego Dnia będą twarze jaśniejące,</span>
<span data-aaya="39">Uśmiechnięte i rozradowane.</span>
<span data-aaya="40">Tego Dnia będą twarze pokryte pyłem,</span>
<span data-aaya="41">Okryte ciemnością.</span>
<span data-aaya="42">Ci zaś to niewierni i rozpustnicy.</span>
</section>
<section data-sura="81">
<span data-name>سُوۡرَةُ التَّكۡوِيۡرِ</span>
<span data-aaya="1">Kiedy słońce będzie spowite ciemnością</span>
<span data-aaya="2">I kiedy gwiazdy będą zamglone;</span>
<span data-aaya="3">Kiedy góry będą z miejsca poruszone;</span>
<span data-aaya="4">Kiedy wielbłądzice w dziesiątym miesiącu będą całkowicie opuszczone;</span>
<span data-aaya="5">Kiedy dzikie zwierzęta będą zebrane;</span>
<span data-aaya="6">Kiedy morza będą wzburzone;</span>
<span data-aaya="7">Kiedy dusze zostaną w pary złączone;</span>
<span data-aaya="8">Kiedy żywcem pogrzebana będzie zapytana,</span>
<span data-aaya="9">Za jaki grzech została zamordowana;</span>
<span data-aaya="10">Kiedy karty księgi zostaną rozpostarte;</span>
<span data-aaya="11">Kiedy niebo zostanie rozsunięte;</span>
<span data-aaya="12">Kiedy ogień piekielny będzie rozpalony;</span>
<span data-aaya="13">Kiedy Ogród będzie przybliżony -</span>
<span data-aaya="14">Wtedy dowie się dusza, co sobie przygotowała.</span>
<span data-aaya="15">Lecz nie! Przysięgam na planety,</span>
<span data-aaya="16">Wędrujące i znikające;</span>
<span data-aaya="17">Na noc, kiedy ciemność zapada;</span>
<span data-aaya="18">Na poranek, kiedy zaczyna oddychać!</span>
<span data-aaya="19">To, zaprawdę, słowo Posłańca szlachetnego,</span>
<span data-aaya="20">Posiadającego moc u Władcy Tronu, zdecydowanego</span>
<span data-aaya="21">Słuchanego, ponadto godnego zaufania!</span>
<span data-aaya="22">Wasz towarzysz nie jest opętany!</span>
<span data-aaya="23">Z pewnością on zobaczył go na jasnym horyzoncie!</span>
<span data-aaya="24">On nie skąpi tego, co skryte.</span>
<span data-aaya="25">Nie jest to słowo szatana przeklętego.</span>
<span data-aaya="26">Dokąd więc idziecie?</span>
<span data-aaya="27">To jest tylko napomnienie dla światów,</span>
<span data-aaya="28">Dla tych spośród was, którzy chcą iść prosto.</span>
<span data-aaya="29">Lecz wy nie będziecie chcieli, jeśli nie zechce Bóg, Pan światów!</span>
</section>
<section data-sura="82">
<span data-name>سُوۡرَةُ الۡاِنۡفِطَارِ</span>
<span data-aaya="1">Kiedy niebo rozdzieli się</span>
<span data-aaya="2">I kiedy gwiazdy zostaną rozproszone;</span>
<span data-aaya="3">Kiedy morza się wzburzą</span>
<span data-aaya="4">I kiedy groby zostaną wywrócone,</span>
<span data-aaya="5">Wtedy każda dusza się dowie, co sobie przygotowała i co zaniedbała.</span>
<span data-aaya="6">O człowieku! Cóż ciebie zwiodło względem twego Pana, Szlachetnego?</span>
<span data-aaya="7">Tego, który ciebie stworzył i ukształtował cię harmonijnie, i wymierzył proporcjonalnie</span>
<span data-aaya="8">- ułożył cię w takiej postaci, w jakiej chciał?</span>
<span data-aaya="9">Otóż wręcz przeciwnie! Za kłamstwo uważają Sąd!</span>
<span data-aaya="10">Zaprawdę, nad wami są stróże</span>
<span data-aaya="11">Szlachetni, którzy zapisują;</span>
<span data-aaya="12">Oni wiedzą, co wy czynicie!</span>
<span data-aaya="13">Zaprawdę, sprawiedliwi będą w szczęśliwości!</span>
<span data-aaya="14">Zaprawdę, grzesznicy będą w ogniu piekielnym!</span>
<span data-aaya="15">Oni będą się tam palić w Dniu Sądu</span>
<span data-aaya="16">I nie będą mogli oddalić się od niego.</span>
<span data-aaya="17">A co ciebie pouczy, co to jest Dzień Sądu?</span>
<span data-aaya="18">I jeszcze raz: co ciebie pouczy, co to Dzień Sądu?</span>
<span data-aaya="19">Tego Dnia żadna dusza nie będzie w stanie nic pomóc innej duszy. Rozkaz, tego Dnia, będzie należeć do Boga!</span>
</section>
<section data-sura="83">
<span data-name>سُوۡرَةُ المُطَفِّفِيۡنَ</span>
<span data-aaya="1">Biada oszustom!</span>
<span data-aaya="2">Tym, którzy kiedy otrzymują, domagają się od ludzi pełnej miary;</span>
<span data-aaya="3">A kiedy mierzą lub ważą dla nich, to przyczyniają się do ich straty.</span>
<span data-aaya="4">Czyż oni nie myślą, iż będą wskrzeszeni</span>
<span data-aaya="5">Dnia wielkiego,</span>
<span data-aaya="6">Dnia, kiedy ludzie staną przed Panem światów?</span>
<span data-aaya="7">Wcale nie! Zaprawdę, księga ludzi występnych znajduje się w Sidżdżinie!</span>
<span data-aaya="8">A co ciebie pouczy, co to jest Sidżdżin?</span>
<span data-aaya="9">To jest księga zapisana.</span>
<span data-aaya="10">Biada tego Dnia tym, którzy pomawiają o kłamstwo;</span>
<span data-aaya="11">Tym, którzy uważają za kłamstwo Dzień Sądu!</span>
<span data-aaya="12">Za kłamstwo uważa go tylko każdy człowiek występny, grzeszny.</span>
<span data-aaya="13">Kiedy mu recytują Nasze znaki, on mówi: "To są baśnie praojców!"</span>
<span data-aaya="14">Ależ nie! Przeciwnie, rdza uczynków pokryła ich serca.</span>
<span data-aaya="15">Wcale nie! Zaprawdę, oni tego Dnia będą oddzieleni od swego Pana!</span>
<span data-aaya="16">Potem będą się palić w piekle!</span>
<span data-aaya="17">Wtedy będzie im powiedziane: "To jest to, co uważaliście za kłamstwo!"</span>
<span data-aaya="18">Wcale nie tak! Zaprawdę, księga sprawiedliwych jest w Illijjun!</span>
<span data-aaya="19">A co ciebie pouczy, co to jest Illijjun?</span>
<span data-aaya="20">To jest księga zapisana.</span>
<span data-aaya="21">Będą świadkami jej owi blisko dopuszczeni.</span>
<span data-aaya="22">Zaprawdę, sprawiedliwi zaznają szczęśliwości;</span>
<span data-aaya="23">Spoczywając na łożach, będą spoglądać;</span>
<span data-aaya="24">Na ich twarzach poznasz blask szczęśliwości.</span>
<span data-aaya="25">Będą pojeni winem szlachetnym, pieczętowanym;</span>
<span data-aaya="26">Pieczęcią jego będzie piżmo - niech się starają pragnący tego, współzawodnicząc pilnie w staraniach -</span>
<span data-aaya="27">A domieszką jego będzie woda z Tasnim</span>
<span data-aaya="28">- źródła, z którego pić będą owi blisko dopuszczeni.</span>
<span data-aaya="29">Zaprawdę, ci, którzy zgrzeszyli, naśmiewali się z tych, którzy uwierzyli;</span>
<span data-aaya="30">Kiedy przechodzili mimo nich, wymieniali między sobą spojrzenia;</span>
<span data-aaya="31">A kiedy powracali do swoich domowników, stroili żarty.</span>
<span data-aaya="32">A kiedy ich widzieli, mówili: "Zaprawdę, oni są zbłąkani!"</span>
<span data-aaya="33">Lecz oni nie zostali posłani, aby być ich stróżami.</span>
<span data-aaya="34">Jednak dzisiaj ci, którzy uwierzyli, śmieją się z niewiernych;</span>
<span data-aaya="35">Spoczywając na łożach, spoglądają.</span>
<span data-aaya="36">Czyż niewierni zostali wynagrodzeni za to, co czynili?</span>
</section>
<section data-sura="84">
<span data-name>سُوۡرَةُ الاِنۡشقَاقِ</span>
<span data-aaya="1">Kiedy niebo się rozerwie</span>
<span data-aaya="2">I będzie posłuszne swojemu Panu, a tak uczynić należy;</span>
<span data-aaya="3">Kiedy ziemia będzie wyrównana</span>
<span data-aaya="4">I wyrzuci to, co jest w niej, i stanie się opustoszała,</span>
<span data-aaya="5">Będzie posłuszna swojemu Panu, a tak czynić należy;</span>
<span data-aaya="6">Wtedy, o człowieku! zwrócisz się do swego Pana całkowicie i spotkasz Go.</span>
<span data-aaya="7">I ten, który otrzyma swoją księgę w rękę prawą,</span>
<span data-aaya="8">Będzie obliczany rachunkiem lekkim</span>
<span data-aaya="9">I zwróci się do swojej rodziny uradowany.</span>
<span data-aaya="10">A ten, kto otrzyma księgę spoza swoich pleców,</span>
<span data-aaya="11">Będzie wzywał swego unicestwienia,</span>
<span data-aaya="12">Kiedy się będzie palił w ogniu.</span>
<span data-aaya="13">Był on na łonie swojej rodziny uradowany</span>
<span data-aaya="14">I sądził, że już nie powróci.</span>
<span data-aaya="15">Wręcz przeciwnie! Zaprawdę, Pan obserwował go doskonale!</span>
<span data-aaya="16">O nie! Przysięgam na zmierzch</span>
<span data-aaya="17">I na noc, i na to, co ona osłania;</span>
<span data-aaya="18">I na księżyc, kiedy jest w pełni!</span>
<span data-aaya="19">-będziecie wstępować warstwa po warstwie!</span>
<span data-aaya="20">Dlaczego zatem oni nie wierzą?</span>
<span data-aaya="21">I kiedy im recytują Koran, oni nie wybijają pokłonów?</span>
<span data-aaya="22">Co więcej! Ci, którzy nie wierzą, mówią, że to kłamstwo!</span>
<span data-aaya="23">Lecz Bóg wie najlepiej, co oni ukrywają.</span>
<span data-aaya="24">Więc obwieszczaj im karę bolesną,</span>
<span data-aaya="25">Pomijając tych, którzy uwierzyli i pełnili dobre dzieła; dla nich będzie nagroda nieustanna!</span>
</section>
<section data-sura="85">
<span data-name>سُوۡرَةُ الۡبُرُوۡجِ</span>
<span data-aaya="1">Na niebo ozdobione konstelacjami!</span>
<span data-aaya="2">Na Dzień przyobiecany!</span>
<span data-aaya="3">Na świadka i na to, czemu on daje świadectwo!</span>
<span data-aaya="4">Zabici zostali Ludzie Rowu</span>
<span data-aaya="5">- a ogień ciągle podsycany</span>
<span data-aaya="6">Gdy oni siedzieli wokół niego</span>
<span data-aaya="7">- świadkowie tego, co czyniono wiernym.</span>
<span data-aaya="8">Oni zemścili się na nich tylko dlatego, że uwierzyli w Boga, Potężnego, Godnego Chwały,</span>
<span data-aaya="9">Do którego należy królestwo niebios i ziemi. I Bóg jest świadkiem każdej rzeczy!</span>
<span data-aaya="10">Zaprawdę, dla tych, którzy poddawali próbie wierzących i wierzące, a potem się nie nawrócili - dla nich będzie kara Gehenny; i dla nich będzie kara ognia palącego.</span>
<span data-aaya="11">Zaprawdę, dla tych, którzy uwierzyli i którzy pełnili dobre dzieła - dla nich będą Ogrody, gdzie w dole płyną strumyki. To jest wielkie osiągnięcie!</span>
<span data-aaya="12">Zaprawdę, surowość twego Pana jest straszna!</span>
<span data-aaya="13">Oto On stwarza po raz pierwszy i powtarza stworzenie!</span>
<span data-aaya="14">On - Przebaczający, Miłościwy!</span>
<span data-aaya="15">On - Władca Tronu Godnego Chwały!</span>
<span data-aaya="16">On czyni to, co chce!</span>
<span data-aaya="17">Czy doszło do ciebie opowiadanie o wojskach,</span>
<span data-aaya="18">O Faraonie i o ludzie Samud?</span>
<span data-aaya="19">Lecz ci, którzy nie wierzą, zaprzeczają prawdzie,</span>
<span data-aaya="20">A Bóg otacza ich niewidzialny.</span>
<span data-aaya="21">To zaś jest Koran godny chwały</span>
<span data-aaya="22">- na tablicy strzeżonej!</span>
</section>
<section data-sura="86">
<span data-name>سُوۡرَةُ الطَّارِقِ</span>
<span data-aaya="1">Na niebo i na gwiazdę nocną!</span>
<span data-aaya="2">A co ciebie pouczy, co to jest gwiazda nocna?</span>
<span data-aaya="3">To jest gwiazda przenikająca.</span>
<span data-aaya="4">Każda dusza ma nad sobą stróża!</span>
<span data-aaya="5">Niech więc rozważy człowiek, z czego on został stworzony!</span>
<span data-aaya="6">Został stworzony z cieczy wytryskającej,</span>
<span data-aaya="7">Która wychodzi spomiędzy lędźwi i żeber.</span>
<span data-aaya="8">Zaprawdę, On jest władny sprowadzić go</span>
<span data-aaya="9">W Dniu, kiedy będą badane skryte myśli.</span>
<span data-aaya="10">Nie będzie on miał wówczas ani siły, ani pomocnika!</span>
<span data-aaya="11">Na niebo, które włada powrotem!</span>
<span data-aaya="12">Na ziemię posiadającą rozpadliny!</span>
<span data-aaya="13">Zaprawdę, to jest słowo rozstrzygające,</span>
<span data-aaya="14">Nie żadna zabawa!</span>
<span data-aaya="15">Zaprawdę, oni zamyślają podstęp!</span>
<span data-aaya="16">I Ja zamyślam podstęp!</span>
<span data-aaya="17">Daj więc nieco wytchnienia niewiernym; daj im jeszcze chwilę zwłoki!</span>
</section>
<section data-sura="87">
<span data-name>سُوۡرَةُ الۡاَعۡلٰي</span>
<span data-aaya="1">Wysławiaj imię twego Pana, Najwyższego,</span>
<span data-aaya="2">Który stworzył i ukształtował harmonijnie,</span>
<span data-aaya="3">Który wyznaczył los i poprowadził;</span>
<span data-aaya="4">To On każe zielenić się pastwisku,</span>
<span data-aaya="5">A potem czyni je ciemniejącą paszą.</span>
<span data-aaya="6">My nauczymy cię recytować i ty zapomnisz</span>
<span data-aaya="7">Tylko to, co Bóg zechce. Przecież Bóg zna to, co jawne i co skryte!</span>
<span data-aaya="8">I My uczynimy łatwą dla ciebie drogę ku temu, co najpomyślniejsze.</span>
<span data-aaya="9">Napominaj więc, jeśli napomnienie jest pożyteczne!</span>
<span data-aaya="10">Opamięta się ten, kto się obawia;</span>
<span data-aaya="11">A odsunie się od napomnienia najnędzniejszy,</span>
<span data-aaya="12">Który się będzie palił w ogniu największym,</span>
<span data-aaya="13">Gdzie ani nie umrze, ani też nie będzie żył.</span>
<span data-aaya="14">Zaś szczęśliwy będzie ten, kto się oczyści</span>
<span data-aaya="15">I będzie wspominał imię swego Pana, i modlił się.</span>
<span data-aaya="16">Lecz wy wolicie życie tego świata,</span>
<span data-aaya="17">Tymczasem życie ostateczne jest lepsze i bardziej trwałe.</span>
<span data-aaya="18">Zaprawdę, to jest w dawnych księgach,</span>
<span data-aaya="19">Księgach Abrahama i Mojżesza!</span>
</section>
<section data-sura="88">
<span data-name>سُوۡرَةُ الۡغَاشِيَةِ</span>
<span data-aaya="1">Czy doszło do ciebie opowiadanie o oszałamiającym wydarzeniu?</span>
<span data-aaya="2">Twarze, tego Dnia, pokornie spuszczone,</span>
<span data-aaya="3">Utrudzone, udręczone</span>
<span data-aaya="4">Będą narażone na ogień palący,</span>
<span data-aaya="5">Będą pojone ze źródła wrzącego.</span>
<span data-aaya="6">Pożywieniem ich będą tylko suche ciernie,</span>
<span data-aaya="7">Które nikogo nie utuczą i nie zaspokajają głodu.</span>
<span data-aaya="8">Tego Dnia twarze uszczęśliwione</span>
<span data-aaya="9">I z własnych gorliwości zadowolone</span>
<span data-aaya="10">Będą w Ogrodzie wyniosłym,</span>
<span data-aaya="11">Gdzie nie usłyszą pustej gadaniny.</span>
<span data-aaya="12">Tam będzie źródło płynące,</span>
<span data-aaya="13">Tam będą łoża podniesione,</span>
<span data-aaya="14">Puchary postawione,</span>
<span data-aaya="15">Poduszki w rząd ułożone</span>
<span data-aaya="16">I kobierce rozesłane.</span>
<span data-aaya="17">Czyż oni nie popatrzą na wielbłądy, jak one zostały stworzone?</span>
<span data-aaya="18">I na niebo, jak ono zostało wzniesione?</span>
<span data-aaya="19">I na góry, jak one zostały utwierdzone?</span>
<span data-aaya="20">I na ziemię, jak ona została rozpostarta?</span>
<span data-aaya="21">Przypominaj więc, bo ty jesteś tylko napominającym,</span>
<span data-aaya="22">A nie jesteś żadnym ich władcą.</span>
<span data-aaya="23">Tylko tego, kto się odwróci i pozostaje niewiernym,</span>
<span data-aaya="24">Ukarze Bóg karą największą!</span>
<span data-aaya="25">Zaprawdę, do Nas oni powrócą!</span>
<span data-aaya="26">Potem, zaprawdę, Nam wypadnie zażądać od nich rachunku!</span>
</section>
<section data-sura="89">
<span data-name>سُوۡرَةُ الۡفَجۡرِ</span>
<span data-aaya="1">Na jutrzenkę!</span>
<span data-aaya="2">Na dziesięć nocy!</span>
<span data-aaya="3">Na podwójne i pojedyncze!</span>
<span data-aaya="4">Na noc, kiedy przemija!</span>
<span data-aaya="5">Czy to nie jest przysięga człowieka rozsądnego?</span>
<span data-aaya="6">Czy nie widziałeś, jak postąpił twój Pan z ludem Ad</span>
<span data-aaya="7">I z Iramem, posiadającym kolumny</span>
<span data-aaya="8">- czegoś podobnego nie stworzono w żadnym kraju -</span>
<span data-aaya="9">I z ludem Samud, który wydrążył skałę w dolinie,</span>
<span data-aaya="10">I z Faraonem, władcą pali namiotów?</span>
<span data-aaya="11">Oni popełniali przestępstwa w kraju</span>
<span data-aaya="12">I szerzyli w nim zgorszenie,</span>
<span data-aaya="13">Tak iż twój Pan spuścił na nich bicz kary.</span>
<span data-aaya="14">Zaprawdę, twój Pan pilnie wszystko obserwuje!</span>
<span data-aaya="15">A człowiek, kiedy Pan go doświadcza - uszanowawszy go i obdarzywszy dobrodziejstwami - mówi: "Mój Pan mnie uszanował!"</span>
<span data-aaya="16">A kiedy doświadcza go, ograniczając mu jego zaopatrzenie, wtedy on mówi: "Pan mój wzgardził mną!"</span>
<span data-aaya="17">Wcale nie! Lecz wy nie szanujecie sieroty;</span>
<span data-aaya="18">Nie zachęcacie się wzajemnie do nakarmienia biedaka;</span>
<span data-aaya="19">I zjadacie dziedzictwo z wielką chciwością;</span>
<span data-aaya="20">I kochacie bogactwo miłością ogromną!</span>
<span data-aaya="21">Ale miejcie się na baczności! Kiedy ziemia zostanie obrócona w pył,</span>
<span data-aaya="22">Kiedy przyjdzie twój Pan i aniołowie, szereg za szeregiem,</span>
<span data-aaya="23">I kiedy zostanie ukazana Gehenna, tego Dnia przypomni sobie człowiek:.. lecz na cóż mu się zda to przypomnienie?</span>
<span data-aaya="24">Będzie on mówił: "O, gdybym był przygotował coś dla mego życia!"</span>
<span data-aaya="25">I tego Dnia nikt nie ukarze tak jak On;</span>
<span data-aaya="26">I nie skrępuje łańcuchami tak jak On.</span>
<span data-aaya="27">O ty, duszo uspokojona,</span>
<span data-aaya="28">Powróć do twego Pana, zadowolona i z upodobaniem przyjęta!</span>
<span data-aaya="29">Wejdź więc między Moje sługi!</span>
<span data-aaya="30">Wejdź do Mojego Ogrodu!</span>
</section>
<section data-sura="90">
<span data-name>سُوۡرَةُ الۡبَلَدِ</span>
<span data-aaya="1">Nie! Przysięgam na to miasto!</span>
<span data-aaya="2">- a ty jesteś mieszkańcem tego miasta -</span>
<span data-aaya="3">I na rodziciela, i na to, co on zrodził!</span>
<span data-aaya="4">Zaprawdę, stworzyliśmy człowieka w udręce!</span>
<span data-aaya="5">Czy on sądzi, że nikt nie będzie miał nad nim władzy?</span>
<span data-aaya="6">Mówi on: "Roztrwoniłem majątek ogromny."</span>
<span data-aaya="7">Czy on sądzi, że nikt tego nie widział?</span>
<span data-aaya="8">Czy nie daliśmy mu dwoje oczu, i</span>
<span data-aaya="9">Jednego języka i dwóch warg?</span>
<span data-aaya="10">I czy nie poprowadziliśmy go! na rozstajne drogi?</span>
<span data-aaya="11">Lecz on nie próbował wejść na drogę stromą.</span>
<span data-aaya="12">A co pouczy cię, co to jest droga stroma?</span>
<span data-aaya="13">To uwolnienie niewolnika</span>
<span data-aaya="14">Albo nakarmienie w dniu głodu</span>
<span data-aaya="15">Sieroty spośród krewnych</span>
<span data-aaya="16">Albo biedaka znajdującego się w nędzy.</span>
<span data-aaya="17">A także - być spośród tych, którzy wierzą, zachęcają się wzajemnie do cierpliwości, zachęcają się wzajemnie do miłosierdzia.</span>
<span data-aaya="18">Ci - to towarzysze prawicy.</span>
<span data-aaya="19">Lecz ci, którzy nie uwierzyli w Nasze znaki - to towarzysze lewicy.</span>
<span data-aaya="20">Nad nimi będzie ogień okrywający jak sklepienie.</span>
</section>
<section data-sura="91">
<span data-name>سُوۡرَةُ الشَّمۡسِ</span>
<span data-aaya="1">Na słońce i na jego jasność poranną!</span>
<span data-aaya="2">Na księżyc, kiedy po nim następuje!</span>
<span data-aaya="3">Na dzień, kiedy jaśnieje jego blaskiem!</span>
<span data-aaya="4">Na noc, kiedy okrywa je ciemnością!</span>
<span data-aaya="5">Na niebo i na Tego, który je zbudował!</span>
<span data-aaya="6">Na ziemię i na Tego, który ją rozpostarł!</span>
<span data-aaya="7">Na duszę i na Tego, który ją ukształtował!</span>
<span data-aaya="8">I dał jej skłonność - do nieprawości i bojaźni Bożej.</span>
<span data-aaya="9">Pomyślność osiągnął ten, kto ją oczyścił,</span>
<span data-aaya="10">Lecz poniósł stratę ten, kto ją zaciemnił!</span>
<span data-aaya="11">Odrzucił prawdę lud Samud przez swój bunt,</span>
<span data-aaya="12">Kiedy się podniósł najnędzniejszy z nich.</span>
<span data-aaya="13">I powiedział do nich posłaniec Boga: "Oto wielbłądzica Boga! Dajcie jej pić!"</span>
<span data-aaya="14">A oni uznali go za kłamcę i podcięli jej ścięgna. Wtedy Pan zniszczył ich całkowicie za ten grzech i zrównał,</span>
<span data-aaya="15">Nie obawiając się żadnych następstw.</span>
</section>
<section data-sura="92">
<span data-name>سُوۡرَةُ الَّيۡلِ</span>
<span data-aaya="1">Na noc, kiedy okrywa ciemnością!</span>
<span data-aaya="2">Na dzień, kiedy jaśnieje blaskiem!</span>
<span data-aaya="3">Na Tego, który stworzył mężczyznę i kobietę!</span>
<span data-aaya="4">Zaprawdę, wysiłki wasze są różnorodne!</span>
<span data-aaya="5">Ale ten, kto daje i jest bogobojny,</span>
<span data-aaya="6">I uznaje za prawdę nagrodę najpiękniejszą</span>
<span data-aaya="7">- temu My ułatwimy dostęp do szczęścia.</span>
<span data-aaya="8">A ten, kto skąpi i szuka bogactwa,</span>
<span data-aaya="9">I za kłamstwo uważa nagrodę najpiękniejszą</span>
<span data-aaya="10">- na tego My sprowadzimy nieszczęście.</span>
<span data-aaya="11">Na nic mu się zda jego majątek, kiedy się sam zaprzepaści.</span>
<span data-aaya="12">Zaprawdę, na Nas spoczywa kierowanie na drogę prostą!</span>
<span data-aaya="13">I, zaprawdę, do Nas należy życie ostateczne i pierwsze!</span>
<span data-aaya="14">Przeto ostrzegam was przed ogniem, który płonie!</span>
<span data-aaya="15">Pali się w nim tylko najnieszczęśliwszy;</span>
<span data-aaya="16">Ten, który zaprzeczał i odwracał się.</span>
<span data-aaya="17">Lecz zostanie odsunięty od niego bogobojny,</span>
<span data-aaya="18">Który daje swój majątek, by się oczyścić.</span>
<span data-aaya="19">On nie wyświadcza nikomu dobrodziejstwa, po to by otrzymać nagrodę,</span>
<span data-aaya="20">Lecz jedynie z tęsknoty do oblicza swego Pana - Najwyższego!</span>
<span data-aaya="21">On z pewnością będzie zadowolony!</span>
</section>
<section data-sura="93">
<span data-name>سُوۡرَةُ الضُّحٰي</span>
<span data-aaya="1">Na jasność poranka!</span>
<span data-aaya="2">Na noc, kiedy spokojnie zapada!</span>
<span data-aaya="3">Nie opuścił cię twój Pan ani cię nie znienawidził.</span>
<span data-aaya="4">I z pewnością ostateczne będzie lepsze dla ciebie aniżeli pierwsze!</span>
<span data-aaya="5">I z pewnością niebawem obdarzy cię twój Pan i będziesz zadowolony!</span>
<span data-aaya="6">Czyż nie znalazł cię sierotą i czy nie dał ci schronienia?</span>
<span data-aaya="7">Czy nie znalazł cię błądzącym i czy nie poprowadził cię drogą prostą?</span>
<span data-aaya="8">I czy nie znalazł cię biednym, i nie wzbogacił cię?</span>
<span data-aaya="9">Przeto sieroty - nie uciskaj!</span>
<span data-aaya="10">A żebraka - nie odpychaj!</span>
<span data-aaya="11">A o dobrodziejstwie twego Pana - opowiadaj!</span>
</section>
<section data-sura="94">
<span data-name>سُوۡرَةُ الشَّرۡحِ</span>
<span data-aaya="1">Czyż nie otwarliśmy twojej piersi?</span>
<span data-aaya="2">Czy nie zdjęliśmy z ciebie twego brzemienia,</span>
<span data-aaya="3">Które przytłaczało ci plecy?</span>
<span data-aaya="4">Czy nie rozgłosiliśmy twojej sławy?</span>
<span data-aaya="5">Obok trudności jest łatwość!</span>
<span data-aaya="6">Zaprawdę, obok trudności jest łatwość!</span>
<span data-aaya="7">Przeto kiedy masz wolny czas, bądź skupiony</span>
<span data-aaya="8">I do twego Pana skieruj twoje pragnienia!</span>
</section>
<section data-sura="95">
<span data-name>سُوۡرَةُ التِّيۡنِ</span>
<span data-aaya="1">Na drzewo figowe i oliwkowe!</span>
<span data-aaya="2">Na górę Synaj!</span>
<span data-aaya="3">Na to miasto bezpieczne!</span>
<span data-aaya="4">Stworzyliśmy człowieka w najpiękniejszej postaci.</span>
<span data-aaya="5">Potem uczyniliśmy go znowu najniższym spośród tych, którzy są na dole;</span>
<span data-aaya="6">Z wyjątkiem tych, którzy uwierzyli i czynili dobre dzieła - dla nich będzie nagroda nieustanna.</span>
<span data-aaya="7">Cóż więc po tym skłania cię jeszcze, by za kłamstwo uważać Sąd?</span>
<span data-aaya="8">Czyż Bóg nie jest najsprawiedliwszy z sędziów?!</span>
</section>
<section data-sura="96">
<span data-name>سُوۡرَةُ الۡعَلَقِ</span>
<span data-aaya="1">Głoś! w imię twego Pana, który stworzył!</span>
<span data-aaya="2">Stworzył człowieka z grudki krwi zakrzepłej!</span>
<span data-aaya="3">Głoś! Twój Pan jest najszlachetniejszy!</span>
<span data-aaya="4">Ten, który nauczył człowieka przez pióro;</span>
<span data-aaya="5">Nauczył człowieka tego, czego on nie wiedział.</span>
<span data-aaya="6">Niestety, nie! Zaprawdę, człowiek się buntuje,</span>
<span data-aaya="7">Ponieważ czuje się niezależnym!</span>
<span data-aaya="8">Zaprawdę, powrócisz przecież do twojego Pana!</span>
<span data-aaya="9">Czy widziałeś tego, który zabrania</span>
<span data-aaya="10">Słudze modlić się?</span>
<span data-aaya="11">Czy sądzisz, iż on jest na drodze prostej</span>
<span data-aaya="12">Albo że zaleca bogobojność?</span>
<span data-aaya="13">Czy też sądzisz, iż on za kłamstwo uznaje prawdę i odwraca się?</span>
<span data-aaya="14">Czyż on nie wie, że Bóg widzi?</span>
<span data-aaya="15">Niech się ma na baczności! Jeśli nie zaprzestanie, to, zaprawdę, pociągniemy go za kosmyk;</span>
<span data-aaya="16">Za kosmyk kłamliwy i grzeszny!</span>
<span data-aaya="17">Niech on wezwie swoich popleczników!</span>
<span data-aaya="18">My wezwiemy strażników!</span>
<span data-aaya="19">Ależ nie! Nie słuchaj go! Wybijaj pokłony i zbliż się!</span>
</section>
<section data-sura="97">
<span data-name>سُوۡرَةُ الۡقَدۡرِ</span>
<span data-aaya="1">Zaprawdę, zesłaliśmy go w Noc Przeznaczenia!</span>
<span data-aaya="2">A co cię pouczy, co to jest Noc Przeznaczenia?</span>
<span data-aaya="3">Noc Przeznaczenia - lepsza niż tysiąc miesięcy!</span>
<span data-aaya="4">Aniołowie i Duch zstępują tej Nocy, za pozwoleniem swego Pana, dla wypełnienia wszelkich rozkazów.</span>
<span data-aaya="5">Ona to pokój aż do pojawienia się żony porannej</span>
</section>
<section data-sura="98">
<span data-name>سُوۡرَةُ الۡبَيِّنَةِ</span>
<span data-aaya="1">Ci, którzy nie wierzą, spośród ludzi Księgi, jak i bałwochwalcy, nie zmienili się, dopóki nie przyszedł do nich jasny dowód:</span>
<span data-aaya="2">Posłaniec od Boga, który recytuje oczyszczone karty,</span>
<span data-aaya="3">Zawierające pisma prawdziwe.</span>
<span data-aaya="4">Ci, którzy otrzymali Księgę, rozdzielili się dopiero wówczas, kiedy przyszedł do nich jasny dowód.</span>
<span data-aaya="5">Zostało im nakazane tylko, aby czcili Boga, wyznając szczerze Jego religię - tak jak hanifowie odprawiali modlitwę i dawali jałmużnę. To jest religia prawdziwa.</span>
<span data-aaya="6">Zaprawdę, ci, którzy nie uwierzą, spośród ludzi Księgi i bałwochwalcy, będą w ogniu Gehenny, gdzie będą przebywać na wieki. Oni są najgorsi ze stworzeń!</span>
<span data-aaya="7">Zaprawdę, ci, którzy wierzą i którzy czynią dobre dzieła - oni są najlepsi ze stworzeń!</span>
<span data-aaya="8">Nagrodą ich u pana będą Ogrody Edenu, gdzie w dole płyną strumyki. Będą tam przebywać na wieki, nieśmiertelni. Bóg będzie z nich zadowolony i oni będą z Niego zadowoleni. - To będzie dla tych, którzy się obawiają swego Pana.</span>
</section>
<section data-sura="99">
<span data-name>سُوۡرَةُ الزِّلۡزَالِ</span>
<span data-aaya="1">Kiedy ziemia zatrzęsie się swoim trzęsieniem</span>
<span data-aaya="2">I kiedy ziemia wyrzuci swoje ciężary,</span>
<span data-aaya="3">I kiedy człowiek powie: "Co jest z nią?",</span>
<span data-aaya="4">Tego Dnia ona opowie swoją historię,</span>
<span data-aaya="5">Odpowiednio do tego, co objawił jej Pan.</span>
<span data-aaya="6">Tego Dnia ludzie będą wychodzili grupami, aby im zostały ukazane ich czyny.</span>
<span data-aaya="7">I ten, kto uczynił dobra na ciężar pyłku, zobaczy je;</span>
<span data-aaya="8">I ten, kto uczynił zła na ciężar pyłku, zobaczy je.</span>
</section>
<section data-sura="100">
<span data-name>سُوۡرَةُ العٰدِيٰتِ</span>
<span data-aaya="1">Na galopujące, zadyszane,</span>
<span data-aaya="2">Krzeszące iskry ognia,.</span>
<span data-aaya="3">Które ruszają do ataku rankiem,</span>
<span data-aaya="4">Wzbijając tuman kurzu,</span>
<span data-aaya="5">I wdzierają się w sam środek gromadnie!</span>
<span data-aaya="6">Zaprawdę, człowiek jest niewdzięczny względem swego Pana!</span>
<span data-aaya="7">I, zaprawdę, on sam jest tego świadkiem!</span>
<span data-aaya="8">Zaprawdę, jego miłość do dóbr jest ogromna!</span>
<span data-aaya="9">Czyż on nie wie, że kiedy zostanie wywrócone to, co jest w grobach,</span>
<span data-aaya="10">I kiedy zostanie wydobyte na jaw to, co jest w piersiach</span>
<span data-aaya="11">- zaprawdę, tego Dnia, ich Pan będzie o nich doskonale powiadomiony!</span>
</section>
<section data-sura="101">
<span data-name>سُوۡرَةُ الۡقَارِعَةِ</span>
<span data-aaya="1">Wydarzenie przerażające!</span>
<span data-aaya="2">Co to jest wydarzenie przerażające?</span>
<span data-aaya="3">I co ciebie pouczy, co to jest wydarzenie przerażające?</span>
<span data-aaya="4">Tego Dnia ludzie będą podobni do rozproszonych motyli,</span>
<span data-aaya="5">A góry będą podobne do różnobarwnej gręplowanej wełny.</span>
<span data-aaya="6">Wtedy ten, którego szalki będą ciężkie,</span>
<span data-aaya="7">Zazna życia przyjemnego;</span>
<span data-aaya="8">A ten; którego szalki będą lekkie,</span>
<span data-aaya="9">Pogrąży się w głębi Czeluści.</span>
<span data-aaya="10">A co ciebie pouczy, co to jest Czeluść?</span>
<span data-aaya="11">To jest Ogień Palący!</span>
</section>
<section data-sura="102">
<span data-name>سُوۡرَةُ التَّكَاثُرِ</span>
<span data-aaya="1">Zabawia was współzawodnictwo w pomnażaniu</span>
<span data-aaya="2">Do chwili, gdy odwiedzicie groby.</span>
<span data-aaya="3">Wcale nie! Wy wkrótce będziecie wiedzieć!</span>
<span data-aaya="4">Jeszcze raz nie! Wy wkrótce będziecie wiedzieć!</span>
<span data-aaya="5">Wcale nie! Gdybyście wiedzieli wiedzą pewną!</span>
<span data-aaya="6">Z pewnością zobaczycie ogień piekielny!</span>
<span data-aaya="7">Potem, z pewnością, zobaczycie go okiem pewności!</span>
<span data-aaya="8">Potem, z pewnością, zostaniecie zapytani tego Dnia o szczęśliwość!</span>
</section>
<section data-sura="103">
<span data-name>سُوۡرَةُ الۡعَصۡرِ</span>
<span data-aaya="1">Na porę przedwieczorną!</span>
<span data-aaya="2">Zaprawdę, człowiek jest na drodze zguby!</span>
<span data-aaya="3">Z wyjątkiem tych, którzy uwierzyli i czynili dobre dzieła, i zachęcali się wzajemnie do prawdy, i zachęcali się wzajemnie do cierpliwości.</span>
</section>
<section data-sura="104">
<span data-name>سُوۡرَةُ الۡهُمَزَةِ</span>
<span data-aaya="1">Biada każdemu oszczercy zniesławiającemu!</span>
<span data-aaya="2">Który gromadzi bogactwo i przygotowuje je!</span>
<span data-aaya="3">Sądzi on, że jego bogactwo uczyni go nieśmiertelnym.</span>
<span data-aaya="4">Wcale nie! Zostanie on wrzucony do AI-Hutama!</span>
<span data-aaya="5">A co ciebie pouczy, co to jest Al-Hutama?</span>
<span data-aaya="6">To jest ogień Boga, buchający płomieniem,</span>
<span data-aaya="7">Który wznosi się ponad serca!</span>
<span data-aaya="8">On nad nimi tworzy sklepienie</span>
<span data-aaya="9">Na wydłużonych kolumnach.</span>
</section>
<section data-sura="105">
<span data-name>سُوۡرَةُ الۡفِيۡلِ</span>
<span data-aaya="1">Czy nie widziałeś, jak postąpił twój Pan z towarzyszami słonia?</span>
<span data-aaya="2">Czy nie zniweczył ich podstępu?</span>
<span data-aaya="3">Czy nie rzucił przeciwko nim ptaków lecących stadami,</span>
<span data-aaya="4">Które obrzuciły ich kamieniami z palonej gliny?</span>
<span data-aaya="5">I uczynił ich jak objedzone pole zboża.</span>
</section>
<section data-sura="106">
<span data-name>سُوۡرَةُ قُرَيۡشٍ</span>
<span data-aaya="1">Dla zgody Kurajszytów,</span>
<span data-aaya="2">Dla zgody ich w podróżowaniu zimą i latem!</span>
<span data-aaya="3">Niech oni czczą Pana tego Domu,</span>
<span data-aaya="4">Który ich nakarmił, kiedy byli głodni, i zapewnił im bezpieczeństwo, aby nie żyli w strachu!</span>
</section>
<section data-sura="107">
<span data-name>سُوۡرَةُ الۡمَاعُوۡنِ</span>
<span data-aaya="1">Czy widziałeś tego, który za kłamstwo uważa religię?</span>
<span data-aaya="2">To jest ten, który z pogardą odpycha sierotę,</span>
<span data-aaya="3">Który nie zachęca do nakarmienia biednego.</span>
<span data-aaya="4">Biada modlącym się,</span>
<span data-aaya="5">Którzy są niedbali w swojej modlitwie,</span>
<span data-aaya="6">Którzy tylko chcą być widziani,</span>
<span data-aaya="7">A odmawiają wspomożenia.</span>
</section>
<section data-sura="108">
<span data-name>سُوۡرَةُ الۡكَوۡثَرِ</span>
<span data-aaya="1">Zaprawdę, My daliśmy tobie obfitość!</span>
<span data-aaya="2">Módl się przeto do twego Pana i składaj ofiary!</span>
<span data-aaya="3">Zaprawdę, ten, kto ciebie nienawidzi - pozostanie bez potomstwa!</span>
</section>
<section data-sura="109">
<span data-name>سُوۡرَةُ الۡكَافِرُوۡنَ</span>
<span data-aaya="1">Powiedz: "O wy - niewierni!</span>
<span data-aaya="2">Ja nie czczę tego, co wy czcicie,</span>
<span data-aaya="3">Ani wy nie jesteście czcicielami tego, Co ja czczę.</span>
<span data-aaya="4">Ja nie jestem czcicielem tego, co wy czcicie,</span>
<span data-aaya="5">Ani wy nie jesteście czcicielami tego, co ja czczę.</span>
<span data-aaya="6">Wy macie waszą religię, a ja mam moją religię."</span>
</section>
<section data-sura="110">
<span data-name>سُوۡرَةُ النَّصۡرِ</span>
<span data-aaya="1">Kiedy przychodzi pomoc Boga i zwycięstwo,</span>
<span data-aaya="2">Kiedy widzisz ludzi przystępujących tłumnie do religii Boga,</span>
<span data-aaya="3">Głoś chwałę twego Pana i proś go o przebaczenie! Zaprawdę, On jest ciągle przebaczający!</span>
</section>
<section data-sura="111">
<span data-name>سُوۡرَةُ اللَهَبِ</span>
<span data-aaya="1">Niech zginą obie ręce Abu Lahaba i niech on sam zginie! -</span>
<span data-aaya="2">Nie zdadzą mu się na nic jego majątek i to, co zyskał.</span>
<span data-aaya="3">Będzie się palił w ogniu płomiennym,</span>
<span data-aaya="4">I jego żona - nosząca drzewo;</span>
<span data-aaya="5">Będzie ona mieć na szyi sznur z włókien palmy.</span>
</section>
<section data-sura="112">
<span data-name>سُوۡرَةُ الۡاِخۡلَاصِ</span>
<span data-aaya="1">Mów: "On - Bóg Jeden,</span>
<span data-aaya="2">Bóg Wiekuisty!</span>
<span data-aaya="3">Nie zrodził i nie został zrodzony!</span>
<span data-aaya="4">Nikt Jemu nie jest równy!"</span>
</section>
<section data-sura="113">
<span data-name>سُوۡرَةُ الۡفَلَقِ</span>
<span data-aaya="1">Mów: "Szukam schronienia u Pana jutrzenki</span>
<span data-aaya="2">Przed złem tego, co On stworzył,</span>
<span data-aaya="3">Przed złem ciemności, kiedy się szerzy,</span>
<span data-aaya="4">Przed złem tych, którzy dmuchają na węzły,</span>
<span data-aaya="5">I przed złem człowieka zawistnego, w chwili kiedy żywi zawiść!"</span>
</section>
<section data-sura="114">
<span data-name>سُوۡرَةُ النَّاسِ</span>
<span data-aaya="1">Mów: "Szukam schronienia u Pana ludzi,</span>
<span data-aaya="2">Króla ludzi,</span>
<span data-aaya="3">Boga ludzi,</span>
<span data-aaya="4">Przed złem kusiciela, wycofującego się skrycie,</span>
<span data-aaya="5">Który podszeptuje pokusę w serca ludzi</span>
<span data-aaya="6">- spośród dżinów i ludzi."</span>
</section>
</body>
                </html>